[
  {
    "id": 1,
    "type": "lashon_hara",
    "klal": "כלל א",
    "seif": "א",
    "title": "כלל א - סעיף א",
    "content": "<< ·  חפץ חיים - הלכות לשון הרע · א · א · >> לוח יומי: שנה פשוטה - כ\"ו תשרי, כ\"ה שבט, כ\"ה סיון. שנה מעוברת - כ\"ו תשרי, ה' אדר א', ט\"ו סיון. אסור לספר בגנות חברו אפלו על (א) אמת גמור וזה נקרא בפי חז\"ל בכל מקום לשון הרע, (דאם יש בהספור שלו (ב) תערובות של שקר ועבור זה נתגנה חברו יותר הוא בכלל מוציא שם רע ועונו גדול הרבה יותר), והמספר עובר בלא תעשה, שנאמר ( ויקרא יט&#44; טז ) : (ג) \"לא תלך רכיל בעמיך\", (ד) וזה גם כן בכלל רכילות הוא. (א) אמת גמור . ולפי שזה הוא הטעות הראשון שרגילין העולם לטעות בו על כן אביא לך על זה ג' עדים מן הגמרא ואחר כך מכל הפוסקים דאיסורו הוא אפילו על אמת וזה, דגרסינן במועד קטן (ט\"ז ע\"א) מנלן דאי מיתפקר בשליחא דבי דינא, ואתי ואמר, לא מיתחזי כלישנא בישא, דכתיב העיני האנשים ההם תנקר, ועיין בפירוש רש\"י בד\"ה דאי מיתפקר, שפירש שחירף שליח בית דין ושליח אמר חרפני, ועל זה מייתי הגמרא ראיה מקרא העיני וכו' ואשליח קאי, ומסתמא אמר לו השליח למשה רבינו דבר זה וכפירוש רש\"י בד\"ה העיני, אלמא דשלוחא דבי דינא מותר לומר, הרי דלפירש\"י הענין הזה קאי על לשון הרע, והשליח היה יודע בעצמו שהדבר הזה הוא אמת שחרפוהו דתן ואבירם שאמרו לו העיני האנשים ההם תנקר, כאדם שתולה קללתו בחבירו וכדפירש\"י בחומש, ואפילו הכי משמע בהדיא מהגמרא דאי לאו שלוחא דבי דינא היה אסור לספר. ואפילו לפי גירסת הרא\"ש והר\"ן דהענין הזה איירי ברכילות כמו שנבאר לקמן, מכל מקום לענין דינא לא מצינו שיחלקו על פירש\"י, דכי היכי דלדידהו איירי הגמרא לענין רכילות ועל כרחך דאסור אפילו על אמת אי לאו שלוחא דבי דינא וכמו שנבאר אי\"ה לקמן בתחלת חלק שני, כן הוא הדין בלשון הרע הרי דאיסור לשון הרע הוא אפילו על אמת ועוד ראיה מדחשב בסוטה בסוף פרק אלו נאמרין [דף מ\"ב ע\"א] ד' כיתות שאינם מקבלים פני שכינה ובתוכם כת שקרנים כת מספרי לשון הרע ואי לשון הרע אינו אסור רק בשקר אמאי חשב להו בשתים כמו שכתב רבינו יונה ראיה זו בשערי תשובה. ועוד ראיה מדאיתא בבבא בתרא (קס\"ד ע\"ב) ההוא שטר מקושר דאתא לקמיה דרבי, אמר רבי אין זמן בזה וכו' הדר חזא ביה רבי בבישות אמר ליה לאו אנא כתבתיה ר' יהודא חייטא כתביה, אמר ליה רבי לרבי שמעון בריה כלך מלשון הרע הזה, ופירש רשב\"ם לא היה לך להטיל האשמה עליו אלא היה לך לומר איני כתבתיו. הרי דאף על אמת אסור לספר בגנות חבירו ונקרא לשון הרע. וכן איתא להדיא בכל הפוסקים הראשונים (מלבד ספרי האחרונים קצרה היריעה מהכילם) דלשון הרע אסור אפילו על אמת. דזה לשון הרמב\"ם בפרק א' דאבות שאין לשון הרע שיכזב על האדם וייחס לו מה שלא יעשה כי זה נקרא מוציא שם רע על חבירו, ואמנם לשון הרע הוא שיגלה גנות האדם אפילו בפעולותיו אשר יעשה באמת, שהאומרו יחטא ואשר ישמעהו יחטא עכ\"ל הטהור. וכן כתב הרמב\"ם בפרק ז' מהלכות דיעות הלכה ב'. והסמ\"ג לאוין ט'. והרבינו יונה בשערי תשובה במאמר רי\"ד. וכן משמע מפירוש רש\"י בחומש פרשת קדושים על זה הפסוק דלא תלך רכיל עי\"ש. וכן משמע בפירוש הרמב\"ן על זה הפסוק עי\"ש. והארכתי הרבה אולי יתן ה' שיועיל קצת להוציא את העורון הזה מלבות בני אדם. (ב) תערובות . כן משמע בשבועות (ל\"א ע\"ב) בכל הציורים שהביא שם הגמרא על הפסוק מדבר שקר תרחק דתערובות של שקר במקצת אסרה התורה כמו עצם השקר, ובפרט בענין לשון הרע ורכילות ידוע הוא דעל ידי תיבה אחת שנשתנה בהסיפור נשתנה הענין כולו (ג) לא תלך וכו . כן כתב הרמב\"ם בפרק ז' מהלכות דעות, והסמ\"ג, שזה לשונו יש עון גדול מזה עד מאוד והוא בכלל לאו זה והוא המספר בגנות חבירו אף על פי שאומר אמת וכו'. ואף דבכתובות (מ\"ו ע\"א) לא נזכר רק דהוא אזהרה למוציא שם רע שהוא חמור מכל מפני שהוא דבר שקר, מכל מקום אין כונת הגמרא להוציא סתם לשון הרע ורכילות שהוא אפילו על אמת מכלל זה, שהרי בסנהדרין כ\"ט במשנה אמרו מנין לדיין וכו' שלא יאמר אני מזכה וכו' תלמוד לומר לא תלך רכיל בעמיך, ובספרא פרשת קדושים ובירושלמי פרק א' דפאה איתא בהדיא הלאו על לשון הרע ורכילות ממש שהוא כרוכל שמטעין דברים מזה לזה. ועיין בחלק ב' כלל א' בבאר מים חיים סעיף קטן ח', רק דכוונת הגמרא בכתובות הוא במכל שכן דמוציא שם רע מכלל לאו זה לא נפקא. (ד) וזה . כן כתב הרמב\"ם שם וכוונתו דכל שכן הוא כיון שמבזהו בסיפור זה, ולהראב\"ד בהשגות שסובר דרכילות חמור מלשון הרע נוכל לומר דלדידיה נפקא ליה לשון הרע מקרא דלא תשא, קרי ביה לא תשיא, אזהרה למספר לשון הרע כמו שכתוב בפסחים (קי\"ח ע\"א). וגם מקרא דארור מכה רעהו בסתר שהוא קאי על לשון הרע כמו דפירש רש\"י בחומש. ומקרא דזכור את אשר עשה ה' אלקיך למרים שהוא כדי שנזהר מלשון הרע כדאיתא בספרי כמו שביארנו לעיל בפתיחה. או סובר כפירוש רש\"י בחומש, דהרוכל מקרי מי שהולך לבית רעהו לרגל אולי יראה או ישמע דבף רע ויספר בשוק, והנה כלל הרוכל והמספר לשון הרע ביחד במלת רוכל. וכוונת התורת כהנים [הירושלמי] במה שאמר שמטעין דברים מזה לזה [מטעין דברים של זה לזה ושל זה לזה] היינו מאיש זה לאיש אחר, ולא כמו לפירוש הרמב\"ם דכוונת התו\"כ [הירושלמי] היינו שמטעין למי שדיבר המדבר עליו מתחלה דהיינו רכילות *. וכן מפירוש הרמב\"ן בחומש משמע דתיבת רוכל כולל שניהם, שכן פירש שם שרוכל הוא ההולך כל היום וקונה מכאן ומכאן והולך ומוכר במקומות אחרים בכאן ובכאן, כן הוא הרוכל הזה, ולזה בא תיבת בעמיך לרמוז כי הוא הולך ברבים כדי שיהיה לו מה לשמוע ולרגל אחר כך עי\"ש. וכן משמע בירושלמי פרק א' דפאה שהוא אזהרה ללשון הרע ורכילות ועיין שם בפני משה בד\"ה תני ר' נחמיה. (באר מים חיים)",
    "char_count": 4639,
    "word_count": 921
  },
  {
    "id": 2,
    "type": "lashon_hara",
    "klal": "כלל א",
    "seif": "ב",
    "title": "כלל א - סעיף ב",
    "content": "<< ·  חפץ חיים - הלכות לשון הרע · א · ב · >> הלאו זה שכתבנו הוא מה שכתבתו התורה בפרוש מיחד לאסור זה של לשון הרע ורכילות, אבל בלאו הכי {בלא זה} יש עוד הרבה לאוין ועשין אחרים, שהוא עובר עליהן על ידי ספור הרע הזה, כמבאר לעיל בפתיחה הקודמת, עין שם.",
    "char_count": 244,
    "word_count": 54
  },
  {
    "id": 3,
    "type": "lashon_hara",
    "klal": "כלל א",
    "seif": "ג",
    "title": "כלל א - סעיף ג",
    "content": "<< ·  חפץ חיים - הלכות לשון הרע · א · ג · >> לוח יומי: שנה פשוטה - כ\"ז תשרי, כ\"ו שבט, כ\"ו סיון. שנה מעוברת - כ\"ז תשרי, ו' אדר א', ט\"ז סיון. כל זה, אפלו אם רק במקרה ספר גנות חברו, אבל אם, חס ושלום, הרגל בעון זה בתמידות, כמו אלו (ה) שרגילין תמיד לישב ולספר: כך וכך מעשה פלוני, כך וכך עשו אבותיו, כך וכך שמעתי עליו, והוא דברים של גנות, אנשים כאלו הם נקראין בפי חז\"ל בשם בעלי לשון הרע וענשן הרבה יותר גדול, אחרי שבשאט נפשם וזדון לבם עוברין על תורת ה', ונעשה זה אצלם כהפקר, כמו שמבאר לעיל בסוף הפתיחה, ועליהם נאמר בקבלה: \"יכרת ה' כל שפתי חלקות לשון מדברת גדלות\" ( תהלים יב&#44; ד ) . (ה) שרגילין תמיד וכו' . כל זה הוא מבואר ברמב\"ם ובכסף משנה שם. (באר מים חיים)",
    "char_count": 655,
    "word_count": 140
  },
  {
    "id": 4,
    "type": "lashon_hara",
    "klal": "כלל א",
    "seif": "ד",
    "title": "כלל א - סעיף ד",
    "content": "<< ·  חפץ חיים - הלכות לשון הרע · א · ד · >> (ו) אמרו חז\"ל: על שלש עברות נפרעין מן האדם בעולם הזה, ואין לו חלק לעולם הבא, ואלו הן: עבודה זרה וגלוי עריות ושפיכות דמים, ולשון הרע נגד כלן. והביאו חז\"ל על זה ראיה מן הכתובים, ופרשו הראשונים, דהכונה על אלו שהרגלו בעון זה בתמידות, ואין מקבלים על עצמם להשמר ממנו, מפני שנעשה הדבר אצלם כהתר. (ו) אמרו חז\"ל . לשון הרמב\"ם שם, והסמ\"ג לאוין ט' והוא בתוספתא דפאה, וכמעט כל המימרא איתא גם כן ( ערכין טו&#44; ב ) בגמרא עי\"ש. אך דבגמרא דידן איתא סתם שחמור מעבודה זרה וגילוי עריות ושפיכות דמים והתוספתא מבאר דאין לו חלק לעולם הבא. ודבר זה ישנו גם כן בירושלמי בפרק א' דפאה עי\"ש. אך בירושלמי הוא קצת בנוסח אחר וזה לשונו על ג' עבירות נפרעין מן האדם בעולם הזה והקרן קיימת לו לעולם הבא וכו' ולשון הרע נגד כולן. אבל הכל הולך אל מקום אחד, דכי היכי דעל עבודת כוכבים ומזלות וכיוצא בזה אם לא התודה אין לו חלק לעולם הבא אף שהמיתו אותו בבית דין כדמשמע בסנהדרין ( סנהדרין מג&#44; ב ) במשנה דאומרים לחייבי מיתות התודה שכן כל המתודה יש לו חלק לעולם הבא, ועל אחת כמה וכמה בלשון הרע אם הורגל בעון זה שחמור מזה, וכנ\"ל, אם ישאר לו הקרן קיים לעולם הבא בוודאי דלא יהיה לו גם כן חלק לעולם הבא, ואם כן אין הירושלמי חולק עם התוספתא ולכן יפה פסק הרמב\"ם כהתוספתא. ומה שכתבתי ופרשו הראשונים הוא הרבנו יונה בשערי תשובה בהלכות לשון הרע שלו וכן מוכח מדברי הרמב\"ם בפרק ג' מהלכות תשובה הלכה ו' שפסק שם אלו שאין להם חלק לעולם הבא וקחשיב גם כן בתוכם בעלי לשון הרע, הרי שלא קאמר ומי שסיפר לשון הרע רק בעלי לשון הרע, וכבר הראיתי לך בסעיף קטן הקודם בשם הכסף משנה לבאר החילוק שביניהם. (באר מים חיים)",
    "char_count": 1494,
    "word_count": 302
  },
  {
    "id": 5,
    "type": "lashon_hara",
    "klal": "כלל א",
    "seif": "ה",
    "title": "כלל א - סעיף ה",
    "content": "<< ·  חפץ חיים - הלכות לשון הרע · א · ה · >> לוח יומי: שנה פשוטה - כ\"ח תשרי, כ\"ז שבט, כ\"ז סיון. שנה מעוברת - כ\"ח תשרי, ז' אדר א', י\"ז סיון. אין חלוק באסור הספור, בין אם ספר מעצמו ברצונו ובין אם (ז) עמד עליו חברו בדברים והפצירו עד שיספר לו, מכל מקום אסור. ואפלו (ח) אביו או רבו, שמחיב בכבודם ובמוראם, שלא לסתר דבריהם, אם הם (ט) בקשו ממנו שיספר להם ענין פלוני ופלוני, והוא יודע, שבתוך הספור יכרח לבוא לידי לשון הרע או אפלו רק לאבק של לשון הרע, אסור לו לשמע להם. (ז) עמד עליו וכו' . ממה שמבואר בכתוב גבי מעשה דדואג שעמד עליו שאול, כמה שכתוב בקרא כולכם קשרתם עלי לכולכם יתן בן ישי שדות וכרמים וגו' ואין גולה את אזני וכו', ואף ששאול מלך היה והיה להם אימה גדולה ממנו, ואף על פי כן נחשב בכל מקום דואג לרוכל על דבר זה, ומזה נלמוד דהוא הדין לענין לשון הרע, ובלאו הכי הדבר פשוט כמו שנכתוב לקמן גבי אביו ורבו. (ח) אביו או רבו . פשוט ממה שמבואר ביורה דעה בסימן ר\"מ סעיף ט\"ו דאם אמר לו אביו לעבור אפילו על מצוה של דבריהם לא ישמע לו, והוא הדין בודאי גבי רבו, ויותר מזה מצינו ב ( ברכות יט&#44; ב ) ונפסק כן ביורה דעה סימן ש\"ג ס\"א דאפילו אם רואה את רבו שהוא לובש כלאים צריך לפשוט ממנו אפילו בשוק, מאי טעמא במקום שיש חילול השם אין חולקין כבוד לרב, וכן שאר דבר איסור אם ראה לרבו שעובר אפילו על איסור דרבנן צריך למחות בידו כמבואר ביורה דעה בסימן רמ\"ב סכ\"ב בהגה\"ה, וא\"כ כל שכן שאין צריך לשמוע לו לעשות איסור וכן מוכח ב שבועות (דף ל\"א) דאפילו גררא דשקר אסור לציית לרבו, דזה לשון הגמרא שם, מנין לתלמיד שאמר לו רבו יודע אתה בי שאם נותנין לי מאה מנה איני מבדה, מנה יש לי אצל פלוני ואין לי אלא עד אחד, מנין שלא יצטרף עמו, תלמוד לומר מדבר שקר תרחק, הא ודאי שקורי קמשקר, ורחמנא אמר לא תענה ברעך עד שקר, אלא כגון דאמר ליה ודאי חד סהדא אית לי, ותא את קום התם ולא תימא ולא מידי, דהא לא מפקית מפומך שיקרא, פרוש רק כדי שיתיירא ויודה על האמת, אפילו הכי אסור משום שנאמר מדבר שקר תרחק. וכל שכן באיסור לשון הרע החמור מזה שלא יציית לו. ועוד דבודאי כבוד המלך חמור מכבוד אביו ורבו, וראיה דאפילו למאן דאמר הרב שמחל על כבודו כבודו מחול, מלך שמחל על כבודו אין כבודו מחול, כדאמרינן בקידושין ובכתובות (י\"ז.) ואפילו הכי אמרינן בסנהדרין (מ\"ט.) דאם המלך מצוהו לעבור על דברי תורה תלמוד לומר רק חזק ואמץ, רק מיעוטא הוא ועל אחת כמה וכמה דאין צריך לשמוע לאביו ורבו. ומה שכתבתי בפנים דאפילו לאבק לשון הרע הוא ממה שהוכחתי לעיל דאפילו לעבור על דבריהם אין צריך לשמוע לאביו ורבו. (ט) בקשו ממנו . לא ציירתי בפשיטות כגון אם בקשו ממנו לשון הרע גופא דזה אינו מצוי. ולא משום דבזה נקרא אביו אינו עושה מעשה עמך ופשיטא דאינו מחויב לכבדו, דזה אינו, דכבר כתב הסמ\"ג במצות עשה של כיבוד אב דבזה שאדם אומר לחבירו לעשות איסור אינו נקרא אינו עושה מעשה עמך רק במסית עיין שם (באר מים חיים)",
    "char_count": 2515,
    "word_count": 516
  },
  {
    "id": 6,
    "type": "lashon_hara",
    "klal": "כלל א",
    "seif": "ו",
    "title": "כלל א - סעיף ו",
    "content": "<< ·  חפץ חיים - הלכות לשון הרע · א · ו · >> אפלו אם הוא רואה, שאם הוא ירגיל עצמו במדה הזאת, שלא לספר לעולם בגנותו של ישראל, וכדומה מדבורים האסורים, יסבב לו הפסד גדול בענין פרנסתו, כגון, שהוא תחת רשות אחרים, והם אנשים שאין בהם ריח תורה, וידוע הוא, שבעונותינו הרבים, אנשים כאלו הם פרוצים מאד בזה העון החמור, עד שאם יראו את מי, שאין פיו פתוח כל כך כמותם, יחזיקו אותו לשוטה ופתי, ועל ידי זה יסלקוהו ממשמרתו ולא יהיה לו במה לפרנס את בני ביתו, אף על פי כן אסור, (י) ככל שאר לאוין, שמחיב לתן כל אשר לו ולא לעבר עליהן, כמבאר ביורה דעה {בסימן קנ\"ז סעיף א' בהגה\"ה}, עין שם. (י) ככל שאר לאוין . דפשיטא דזה הלאו שכולל בעצמותו עוד הרבה לאוין ועשין אחרים כמבואר לעיל בפתיחה, לפחות איננו גרוע משאר לאוין אחרים, ובלאו הכי עיין שם ביו\"ד דפסקו דאפילו על איסור דרבנן צריך גם כן ליתן כל אשר לו ולא לעבור עליהן עי\"ש בביאור הגר\"א ובחידושי ר' עקיבא איגר ועיין לקמן בהלכות רכילות כלל א' בבאר מים חיים ס\"ק י\"ב וי\"ג מה שכתבנו שם. (באר מים חיים)",
    "char_count": 919,
    "word_count": 186
  },
  {
    "id": 7,
    "type": "lashon_hara",
    "klal": "כלל א",
    "seif": "ז",
    "title": "כלל א - סעיף ז",
    "content": "<< ·  חפץ חיים - הלכות לשון הרע · א · ז · >> לוח יומי: שנה פשוטה - כ\"ט תשרי, כ\"ח שבט, כ\"ח סיון. שנה מעוברת - כ\"ט תשרי, ח' אדר א', י\"ח סיון. ומזה נוכל לידע, דכל שכן אם נוגע לו רק בכבוד בעלמא, כגון, שיושב בין חבורת אנשים, ואין לו עצה איך להשמט מהם, והם מדברים בדברים האסורים על פי דין, ובשיהיה יושב ודומם ולא יסיע עמם בספוריהם כלל, יחשב בעיניהם כמשתגע, ( יא ) בודאי דאסור. ועל זה וכיוצא בזה אמרו חז\"ל: מוטב לאדם שיקרא שוטה כל ימיו, ואל יהיה רשע שעה אחת לפני המקום, ויזרז עצמו בשעת מעשה בכל כחותיו לעמד על נפשו ויהיה נכון לבו בטוח, כי שכרו יהיה עבור זה מה' יתברך עד אין קץ, כמאמר חז\"ל: לפום צערא אגרא {כפי הצער השכר}. ואיתא {וכתוב} באבות דרבי נתן, כי מאה פעמים בצער מפעם אחד שלא בצער, (ובאורו: כי דבר מצוה או לפרש מדבר אסור שבא לו על ידי צער, שכרו מאה פעמים יותר ממצוה אחרת כמותה, שבא לו שלא בצער). ועל עת כזה בודאי שיך מאמר חז\"ל במדרש: כל רגע ורגע שאדם חוסם פיו, זוכה לאור הגנוז, שאין כל מלאך ובריה יכול לשער. ולענין איך יתנהג, אם נתפס בחבורה רעה כזו לענין הוכחה וקבלה, עין לקמן בכלל ו' סעיף ד' ה' ו' ועין לעיל בפתיחה בלאוין אות ט\"ז, כי שיך לכאן. (יא) בודאי דאסור . וחס וחלילה על ענין כזה לא אמרו חז\"ל לעולם תהא דעתו של אדם מעורבת עם הבריות, דדוקא אם הם בריות שאין עושין דבר איסור, אבל בזה רשעים מיקרי ואסור להתחבר עמהם כלל בספוריהם ואפילו אם יהיה להם עליו איבה עבור זה אין לו חס ושלום לחוש כלל לזה. כמו שנפסק ביורה דעה בסימן קי\"ב סט\"ו דאפילו לעבור על איסור דרבנן אסור משום איבה, ועל אחת כמה וכמה באיסור חמור כזה. (באר מים חיים)",
    "char_count": 1426,
    "word_count": 295
  },
  {
    "id": 8,
    "type": "lashon_hara",
    "klal": "כלל א",
    "seif": "ח",
    "title": "כלל א - סעיף ח",
    "content": "<< ·  חפץ חיים - הלכות לשון הרע · א · ח · >> אסור זה של לשון הרע הוא בין אם הוא מספר עליו בפיו ממש, או שהוא ( יב ) כותב עליו דבר זה במכתבו, וגם אין בו חלוק בין אם הוא מספר עליו הלשון הרע שלו בפרוש ובין אם הוא מספר עליו הלשון הרע ( יג ) בדרך רמז, בכל גוני {בכל האפנים} ( יד ) בכלל לשון הרע הוא. (יב) כותב עליו דבר זה . פשוט הוא דבכי האי גוונא כתיב ארור מכה רעהו בסתר, ועוד גמרא מפורשת היא ב ( סנהדרין ל&#44; א ) מכתב היכי כתבי רבי יוחנן אומר זכאי משום לא תלך רכיל, ואפילו ריש לקיש גם כן מודה לו בעצם הדין דבכתיבה שייך רכילות דלא קפליג עליה רק משום דמיחזי כשיקרא וממילא הוא הדין בלשון הרע דינא הכי (יג) בדרך רמז . כן מוכח ברש\"י בחומש פרשת קדושים בפסוק לא תלך רכיל בעמיך על מה שתרגם אונקלוס בלשון קורצין פירש רש\"י לשון קורץ בעיניו שכן דרך כל הולכי רכיל לקרוץ בעיניהם ולרמז דברי רכילותן שלא יבינו שאר השומעים עכ\"ל וכן מוכח פשטיה דקרא ( משלי ו&#44; יב ) אדם בליעל איש און וגו' קורץ בעיניו מולל ברגליו מורה באצבעותיו ולא תקשה על זה ממה שאמרו ב ברכות (דף ח') במערבא כי נסיב אינש איתתא אמרי ליה הכי מצא או מוצא, מצא דכתיב מצא אשה מצא טוב, ומוצא דכתיב ומוצא אני מר ממות את האשה, הלא לשון הרע אסור אפילו בדרך רמז ואסור אפילו על אמת כל שאין מזה תועלת על להבא כדלקמן בכלל י' בסופו ואין נפקא מינה באיסור לשון הרע בין אשתו ואחר כדלקמן בכלל ח' ונראה לפי מה שכתב הרמב\"ם דדבר שגתפרסם כבר באפי תלתא המספר אחר כך אין בו משום לשון הרע אך שלא יתכוין להעביר הקול ולגלותו יותר. אם כן נוכל לומר בפשיטות דרגילות הוא דאשה רעה שנוכל לומר עליה שהיא מר ממות נתפרסם בוודאי מכבר עניניה באפי תלתא לפחות, ואם כן הבעל שמספר אחר כך ענין רעתה ואינו מתכוין להעביר הקול אין עובר על זה משום איסור לשון הרע. וכן מה שאמרו ביבמות (ס\"ג) אמר ליה חייא ב\"ר לרב כתיב ומוצא אני מר ממות את האשה כגון מאן, אמר ליה כגון אמך, גם כן ניחא בתרוץ זה. ובזה יש לומר עוד באופן אחר דשם שחייא ב\"ר ידע את טבע אמו, אך שאל כגון מאן פרוש עד היכן אשה רעה, והשיב כגון אמך, מוכח הוא שכוונתו למיסבר קראי ולא לגנותה בזה, וזה דומה למי שמכון לתועלת בדבר שהוא אמת וכדלקמן בכלל י'. (יד) בכל גווני . פרוש אפילו אם אין מדבר או כותב עליו רק שמראה לאחרים מכתביו שכתב פלוני אליו, שניכר מכותלי מכתביו שאיננו חכם או למדן וכדומה מעניני גנות, גם זה בכלל איסור לשון הרע הוא ואף שאין זה צריך ראיה אף על פי כן אראה לך שגם מין לשון הרע זה נזכר בתורה לאיסור, שבפסוק וגם אתה ידעת את אשר עשה לי יואב בן צרויה וגו' פרשו רז\"ל שהראה לסנהדרין את המכתב ששלח לו דוד שיעמיד את אוריה בעת חזקת המלחמה כדי שיתמעט עי\"ז מדרגת דוד בעיניהם. (באר מים חיים)",
    "char_count": 2351,
    "word_count": 495
  },
  {
    "id": 9,
    "type": "lashon_hara",
    "klal": "כלל א",
    "seif": "ט",
    "title": "כלל א - סעיף ט",
    "content": "<< ·  חפץ חיים - הלכות לשון הרע · א · ט · >> ודע עוד, דאפלו אם בתוך הגנות, שגנה את חברו, גנה את עצמו (טו) גם כן בזה הגנות גופא, ואפלו הקדים להתרעם על עצמו בזה, אפלו הכי {אף על פי כן} מכלל דילטוריא לא נפקי {לא יצא}. (טו) גינה את עצמו וכו' ואפילו הקדים וכו' . ממה שמצינו בישעיה כשאמר אוי לי כי נדמיתי כי איש טמא שפתים אנכי ובתוך עם טמא שפתים אנכי יושב. ואף שישעיה לא כיון חס ושלום לגנות בזה את ישראל, רק היה מתאונן על עצמו ואומר אוי לי כי נדמיתי וגו' ובאורו כמו שפרש רש\"י והמפרשים הריני מת שלא הייתי כדאי שאראה פני השכינה לא מצד מעשי ולא מצד מעשה אבותי, וגם הקדים לבזות לעצמו וכמו שאמר כי איש וגו' ואפילו הכי נענש על זה כמו שכתוב שם ויעף אלי וגו' ובידו רצפה, ואמרו חז\"ל שאמר לו הקדוש ברוך הוא למלאך רצוץ פה שאמר דילטוריא על בני. וגם על שאמר כי איש וגו' השיבו הקב\"ה עליך אתה רשאי לומר ואי אתה רשאי לומר עליהם וכמו דאיתא בילקוט שם. (באר מים חיים)",
    "char_count": 842,
    "word_count": 179
  },
  {
    "id": 10,
    "type": "lashon_hara",
    "klal": "כלל ב",
    "seif": "א",
    "title": "כלל ב - סעיף א",
    "content": "<< ·  חפץ חיים - הלכות לשון הרע · ב · א · >> לוח יומי: שנה פשוטה - ל' תשרי, כ\"ט שבט, כ\"ט סיון. שנה מעוברת - ל' תשרי, ט' אדר א', י\"ט סיון. ( א ) אסור לספר לשון הרע על חברו, אף שהוא אמת, אפלו בפני יחיד. וכל שכן בפני רבים. וכל שיתרבו השומעים, יתרבה עון המספר, מפני שחברו מתגנה יותר על ידי זה, שנתפרסם גנותו בפני כמה אנשים, גם שעל ידי זה מכשיל כמה אנשים באסור שמיעת לשון הרע {הסכמת כל הפוסקים}. (א) אסור וכו' אפילו בפני יחיד וכל שכן בפני רבים וכו' . דבר פשוט הוא מצד הסברא, וכן איתא בהדיא בספרי בפרשת כי תצא בפיסקא ער\"ה, ובפרשה בהעלותך פיסקא צ\"ט עי\"ש. ומפני שכמה אנשים טועין בזה ותולין את עצמן בדברי רבה בר רב הונא דאמר ( בבא בתרא לט&#44; א ) כל מילתא דמיתאמרא באפי תלתא לית בה משום לישנא בישא, לפיכך מצאתי את עצמי מחויב בדבר לבאר דבר זה בעזה\"י בכל פרטיו כפי אשר חפשתי ומצאתי בספרי הראשונים ואעתיק פירוש כל אחד על רבה בר רב הונא הנ\"ל ומזה יהיה תועלת רב לכמה עיקרים שבהלכה זו, ומזה תדע שמה שכתבתי בפנים לאו דעת יחידאה היא כי אם כל הראשונים מסכימים לזה. ואציע פה בהרחבת הענין כל הדיינים דאפי תלתא אפילו על אמת גם לענין רכילות, ובין לענין מספר ובין לענין מקבל, ואף לענין אבק של לשון הרע ורכילות הדין דאפי תלתא, כדי שלא אצטרך לכפול הדברים עוד, ולא אכתוב במקור החיים רק קיצורי הדינים היוצאים מזה וזה החלי בעזרת הש\"י. גרסינן ( בבא בתרא לט&#44; א ) אמר רבה בר רב הונא כל מילתא דמיתאמרא באפי תלתא לית בה משום לישנא בישא. רשב\"ם פירש לענין שאם אחד סיפר על חבירו דברי גנות באפי תלתא, מותר אחר כך לילך לאותו פלוני ולומר לו פלוני דיבר עליך כך וכך, משום דחברך חברא אית ליה, והויא מילתא דעבידא לאיגלויי ולית בה משום לישנא בישא אבל לענין הראשון מודה רשב\"ם גם כן לכל הפוסקים שנביא אי\"ה לקמן דעובר על איסור רכילות אף דסיפר באפי תלתא. ועיין שם ע\"ב בתוספות ד\"ה לית בה שפירשו האי דינא דרבה בר רב הונא לענין לכתחלה שמותר לומר לשון הרע באפי תלתא דחברך חברא אית ליה והוי כאלו אמר הדברים בפניו דמותר כר' יוסי. והנה לכאורה יקשה מאוד דברי התוספות, דלא מיבעי בדבר שקר רכיל מיקרי בכל גווני אפילו באפי תלתא ובפניו * כדאיתא ( כתובות מו&#44; א ) אזהרה למוציא שם רע מנין, תלמוד לומר לא תלך רכיל בעמיך, והתם בפני בית דין הוה וכדאיתא שם (בדף י\"א) בא לבית דין וכו' ובפניה הוה וכו' וכדאיתא בספרי להדיא בפסקא רל\"ה ואמר את האשה הזאת לקחתי מלמד שאין אומר דברים אלא בעמידתה והובא גם כן ברש\"י בחומש ** ואפילו הכי רכיל מיקרי, אלא אפילו אם הדבר שדיבר עליו הוא אמת הלא ביררנו מכל הפוסקים בכלל א' דאיסור לשון הרע ורכילות הוא אפילו על אמת, ואם כן מאוד יפלא למה יהיה מותר לגנות לחבירו באפי תלתא, כיון דחזינן דהקפידה התורה על בזיונו של חבירו, מאי הוי אם מבזהו באפי תלתא, אדרבא, כל שמבזהו בפני יותר צריך שיתגדל העון יותר, וכדאיתא בהדיא בספרי בפרשה דברים ומה מרים כשדברה הדבר לא שמעה כל בריה אלא הקדוש ברוך הוא בלבד שנאמר וישמע ה' כך נענשה, המדבר בגנותו של חבירו ברבים על אחת כמה וכמה, וכהאי גוונא איתא בספרי פרשה תצא ובפרשה בהעלותך, הרי שמוכח להדיא דכל שיתרבו השומעים בעת אמירת הלשון הרע העון הוא יותר גדול. ואין לומר דהתם מפני שלא כדין דברו עליו כמה שהשיב הקדוש ברוך הוא, דזה אינו דלא מיבעי בגנאי בעלמא לגנות לחבירו כגון לומר עליו שהוא פתי ושוטה אשר בזה מבאיש את ריח חבירו לעין כל (ודבף זה מצוי מאוד בעונותינו הרבים אשר אם אחד לא יחניף לחבירו ויסכים לפעולותיו הרעות תיכף ישפוך בוז עליו ויפרסם אותו לעין כל לשוטה ולפתי ועל כיוצא בזה אמרו חז\"ל מוטב לאדם שיקרא שוטה כל ימיו ואל יהיה רשע שעה אחת לפני המקום) בודאי אסור אפילו באפי תלתא, כמו שהוכחנו לעיל בכלל א' בשם כל הראשונים דאיסור לשון הרע הוא אפילו על אמת, ודבר זה גם כן בכלל לשון הרע הוא מן הדין וכמו שיבואר לקמן בכלל ה', ואם כן בודאי דכל שיתרבו השומעים יתרבה עון המספר, ובפירוש אמרו בערכין (ט\"ז ע\"א) בגמרא לא קשיא הא בצינעא הא בפרהסיא, פירוש דעל צינעא הקטרת מכפרת ועל פרהסיא צריך הפעמונים של כהן גדול לכפר עי\"ש, אלמא דאף על פרהסיא צריך כפרה. ואי אמרת דבאפי תלתא תו לא הוי לשון הרע משום דחברך חברא אית ליה ובוודאי יבא הדבר לאזניו והוי כאילו אמר הדברים בפניו אם כן כל שכן דבעשרה לא הוי לשון הרע והרי אין פרהסיא פחותה מעשרה כדאיתא ב סנהדרין (דף ע\"ד ע\"ב) אלא ודאי דלא שנא. ועוד באופן זה כגון לומר עליו שהוא פתי ושוטה וכדומה מחלקי הגנות בלאו הכי לא שייך התירא דתוספות דהוי כאלו אמר בפניו דאף בפניו אסור משום אונאת דברים, ואפילו אם תאמר דהתוספות איירי בדבר שבפניו מותר לומר למה עשית לי כך וכך ולחרפו עבור זה, כגון אם חרפו חבירו בחנם שבודאי בפניו על פי הדין מותר להשיבו בדרך החרופין שחירפו הוא (אם לא על פי מדה קדושה בעלמא כמו שאמרו חז\"ל הנעלבין ואינם עולבין שומעין חרפתן ואין משיבין וכו') ועל זה מתיר התוס' לספר באפי תלתא שלא בפניו דהוי כאלו אמר בפניו, גם זה אינו, דאינו מותר על פי הדין רק להשיב גמולו בראשו ולחרפו בינו לבין עצמו בשעת מעשה כדרך שהוא חרפו תחילה, אבל לילך ולספר דבר זה לאחרים מיקרי לשון הרע אף בפני יחיד וכל שכן בפני רבים. (ואם מיירי דהוא חרפו ברבים ונתפרסם הדבר בלאו הכי ולהכי מתיר התוס' לגלות, אם כן אפילו שלא באפי תלתא נמי מותר, וכן אם מיירי דיש לו תועלת מהסיפור על להבא שלא יחרפנו עוד, דבזה מותר לגלות כדלקמן, גם כן אפילו שלא באפי תלתא יהא מותר כיון דאין תכלית כוונתו לגנות לחבירו רק מפני תועלתו וכמו שנאריך בזה לקמן בכלל י' מסי\"ג ולהלן בכל פרטי הדין הזה). (באר מים חיים) הגה\"ה: חוץ האיסור של אונאת דברים ומלבין פני חבירו ברבים דאין לו חלק לעוה\"ב כדאיתא בבבא מציעא (נ\"ט ע\"א) וסתם רבים שלשה כדאיתא בגיטין ( גיטין מו&#44; א ) ובכתובות (ע\"ה) ועד כאן לא פליג שם ר\"י אלא היכי דכתב בלשון עדה אבל בלאו הכי מודה גם כן לר\"נ דסתם רבים שלשה ובלאו הכי פסקו כל הפוסקים כר\"נ. ע\"כ. הגה\"ה: ועיין בנתיבות עולם בנתיב הלשון בפרק ז' וצע\"ג עליו מספרי זה וזה ידוע שאין לחלק באיסור לשון הרע ורכילות בין שקר לאמת ובפרט מה יענה לדעת ר\"נ בספרי דאמר דמעשה דמרים בפני משה הוה ואף על פי כן מפורסם בכל התורה שנקרא זה המעשה לשון הרע. ע\"כ. (הגהה) וכדי שלא יהיה דבר זה לפלא בעיני המעיין אביא על זה גמרא מפורשת דאפילו ענין כזה אסור לספר על חבירו אפילו באפי תלתא וממנה תדין במכל שכן לשאר חלקי לשון הרע אף שהם אמת דבודאי אסורים אפילו באפי תלתא. והוא דגרסינן במועד קטן (ט\"ז ע\"א) אמר רבא מנלן דמשדרין שלוחא דבי דינא ומזמנינן ליה לדינא, דכתיב וישלח משה לקרוא לדתן ולאבירם בני אליאב, ומנלן דמזמנינן לדינא דכתיב ויאמר משה אל קרח אתה וכל עדתך וגו' ומנלן דאי מתפקר בשליחא דבי דינא ואתי ואמר לא מיתחזי כלישנא בישא, דכתיב העיני האנשים ההם תנקר, וזה לשון רש\"י בד\"ה דאי מתפקר בשליחא דרבנן, כלומר שחירף שליח בית דין ושליח אמר חירפני, ועל זה מייתי הגמרא העיני האנשים וגו' וז\"ל רש\"י על זה, אי לאו דשליח דאמר ליה למשה משה לא הוי ידע. מבואר דכוונת רש\"י העיני האנשים ההם תנקר קאי על השליח ואף על פי כן סיפר השליח דבר זה למשה רבינו ע\"ה מה שחירפוהו דתן ואבירם אלמא דלשליחא דבי דינא לא הוי לישנא בישא, הרי דמשמע בגמרא דאי לאו שליחא דבי דינא רק אדם אחר שחרפוהו אסור לספר זה לבית דין במקום שלא יהיה תועלת מזה וזה לשון הרע מדאורייתא מדהביא על זה ראיה ממקרא, והרי רבא בעצמו פסק שם ב ערכין (דף ט\"ו) כר' יוסי דאמר שם אנא כר' יוסי סבירא לי דאמר מימי לא אמרתי דבר וחזרתי לאחורי, ואם כן לפי דברי התוספות דבבא בתרא יהא מותר אליבא דרבא לומר גם כן באפי תלתא דהוי כבפניו וכר' יוסי, ובלאו הכי הלא מסקינן בבבא בתרא (ל\"ט ע\"ב) דכולי עלמא אית להו כרבה בר רב הונא בדינא דאפי תלתא וא\"כ מה צריך להביא ראיה לשלוחא דבי דינא משלוחו של משה רבינו ע\"ה בלאו הכי אפילו לא היה שלוחא דבי דינא רק אדם דעלמא שחירפו אחר גם כן מותר לספר זה לפני ג' אנשים דעלמא ומה גריעי בית דין מג' אנשים דעלמא, ודוחק גדול הוא לומר דכוונת הגמרא הוא משום דהוי אמינא דשלוחא דבי דינא שמספר לבית דין שהם אנשים חשובים לגבייהו לא שייך הטעם דחברך חברא וכו' ועל כן הוי אמינא דהוא חמור טפי, דמשמע מגמרא והפוסקים דרבא בא להורות קולא בשלוחא דבי דינא, ואין לומר דכוונת הגמרא להביא ראיה דשלוחא דבי דינא עדיף בזה דהוא מותר לספר אפילו לפני דיין אחד, דזה אינו, דאם כן מה ראיה מייתי ממשה רבינו ע\"ה והלא הזמינו לדין כמו שאמר שם מקודם בגמרא ומנלן דמזמנינן לדין וכו' ומסתמא לא היה משה רבינו ע\"ה דן יחידי וכמאמרם ז\"ל בכמה מקומות יצא מבית דין של משה ולפחות היו באפי תלתא ואימא דמשום כן הותר לשליח לספר דבר זה לפניהם מה שהוא יודע בעצמו שהוא אמת שחירפוהו דתן ואבירם אבל לא יהא שום מעלה לשלוחא דבי דינא מאינש דעלמא, אלא ודאי דסבירא ליה להגמרא דלישנא בישא הוי בכל גווני אף דיודע בעצמו שהוא אמת והוא מספר דבר זה לג' אנשים אי לאו שלוחא דבי דינא. (באר מים חיים)",
    "char_count": 7636,
    "word_count": 1518
  },
  {
    "id": 11,
    "type": "lashon_hara",
    "klal": "כלל ב",
    "seif": "ב",
    "title": "כלל ב - סעיף ב",
    "content": "<< ·  חפץ חיים - הלכות לשון הרע · ב · ב · >> ומה שנמצא התר בדברי חז\"ל לומר בפני שלשה, הינו ( ב ) בדבר שאיננו גנאי גמור והדבור שלו יש לו שני פנים. וענין כזה ידוע שתלוי לפי הדבור, שאומר אותו המספר בעת ספורו, בזה התירוהו חז\"ל לומר בפני שלשה ותלוהו, כיון שאומר הדברים בפני שלשה, יודע בודאי שיבואו הדברים לאזניו, דחברך חברא אית לה {שחברך חבר יש לו}, ועל כן הוא שומר את עצמו בעת אמירה לומר, באפן שלא יהיה מנכר מלשונו לשון גנאי. (ב) ומצאתי בעזה\"י בערכין (ט\"ו ע\"ב) בתוספות ד\"ה כל מילתא וכו' שפירשו דבריהם דאיירי שדיבר עליו דבר דאיכא למשמע דלא אמרה משום לשון הרע, כגון נורא בי פלניא וכיוצא בו, אבל אם הוא אומר דבר קינטור על חבירו אפילו היה אומרה בפניו אית ביה משום לישנא בישא עכ\"ד. הרי מלשון שסיימו מוכח בהדיא דפירושם בדברי רבה בר רב הונא הוא לענין לכתחילה מטעם דהיה אומרה בפניו כפירושם בבבא בתרא הנ\"ל, ואף על פי כן כתבו דסתם לשון הרע בודאי אסור אפילו אומרה בפניו ובאפי תלתא, וכן משמע במגן אברהם בסי' קנ\"ו במוסריו שם דכוונת התוספות דבבא בתרא הוא כמו שפירשו בערכין. וראה אחי שבדבריהם הקצרים שסיימו כללו לנו עיקר גדול וביאור נכון לענין אפי מרה שאמר ר' יוסי מתחלה ופסק רבא כוותיה, דלא אמר ר' יוסי ללשון הרע גמורה, רק בדבר דאיכא למישמע וכו', דדין זה דאפי תלתא ודאפי מרה חד דינא אית להו כמו שמוכח מהתוספות דערכין הנ\"ל וכמו שיתבאר בעזה\"י תיכף. כי בתחלת העיון דבריהם מוקשים למה חילקו חז\"ל בין לשון הרע לאבק לענין זה, אבל כד נעיין היטיב דבריהם נכונים מאד, שכוונתם כך הוא, דבאמת תלוי כמה דברים לפי ענין השמעת קול ניגונו והתעוררות תנועותיו בעת מעשה הסיפור, ובהרגש קטן יתחלק הדבר בין גנאי לשאין גנאי, וזה נוכל לחלק בדבר שאינו הגון בסתמא דאם הוציא אותו מפיו באופן שלא היה מתבייש לומר זה אפילו בפניו מותר, ואם אומרו בתנועותיו דמוכח שהוא לגנותו, ובאופן זה היה מתבייש לומר בפניו אסור. אבל בגנאי גמור בודאי לא שייך לחלק בזה. ועתה אציע לשון הגמרא דבבא בתרא ודערכין ואפרשה לפי פירושם, וז\"ל הגמרא, אמר רבה כל מילתא דמיתאמרא באפי מרה לית בה משום לישנא בישא, אמר ליה אביי כל שכן דאיכא חוצפא ולישנא בישא, אמר ליה אנא כי הא דר' יוסי סבירא לי דאמר ר' יוסי מימי לא אמרתי דבר וחזרתי לאחורי. ולפי דבריהם יהיה פירוש הגמרא כך, דמתחלה כשאמר רבה המימרא שלו כל מילתא דמיתאמרא באפי מרה וכו' היה סובר אביי שכונתו ללשון הרע גמורה ולכך הקשה עליו כל שכן וכו' ותירץ לו דאין כונתו ללשון הרע גמורה רק כדר' יוסי, ופירוש דברי ר' יוסי הכי הוא, מעולם לא אמרתי אפילו דבר קטן שדברתי מכח עניני חבירי, לא אמרתי מעולם באופן שאהיה צריך לחזור לאחורי (אחר כך מצאתי בעזה\"י במהרש\"א בערכין ועוד כמה ספרים ראשונים ואחרונים שפירשו כן). ולפי דברינו עתה ניחא במה ששבחוהו בעלי הגמרא במדה זו בשבת (קי\"ח ע\"ב) ועל אופן זה התיר גם כן אחר זה רבה בר רב הונא לומר באפי תלתא דחברך חברא אית ליה, ומסתמא שומר את עצמו לומר באופן שאפילו אם יגיע לאזניו לא יהא לו מה לתפוס עליו לומר אתה דיברת עלי, אבל אם הוא לשון הרע גמורה על חבירו בודאי לא שייך התירא דרבה בר רב הונא ואסור אפילו באפי תלתא. וכוונת התוספות הוא אפילו על אמת, דאי לאו הכי לוקמי התוספות בדבר קינטור והוא אמת, ובלאו הכי הלא ביררנו כבר מכל הפוסקים דלשון הרע הוא אפילו על אמת. ומה יועיל לזה באפי תלתא וכמו שכתבנו בתחלת דברינו. ואל יהיה מוזר בעיני הקורא מה שפירשנו מתחילה דאביי היה טועה בדברי רבא על כן הקשה לו כל שכן וכו' ורבא דקמשני ליה אנא כר' יוסי סבירא לי הוא בגוונא אחרינא, דזה אתה מוכרח לומר גם כן לשאר פירושי הראשונים שפירשו על מימרא זו, וכן כתב בהדיא השיטה מקובצת בבא בתרא (ל\"ט ע\"א) בשם עליות הר\"י ואעתיק אי\"ה דבריו בסוף הספר עי\"ש. היוצא משיטת התוספות דלא הותר לומר באפי תלתא רק באופן שיוכל להעמיד דבריו דלא יהיה בו משום לישנא בישא ובלאו הכי אסור. וכעין פירוש התוספות מצאתי גם כן בשיטה מקובצת בבא בתרא בשם עליות הר\"י ז\"ל בפירושו הראשון שפירש כן עי\"ש *. וכן בינו לבין עצמו לדבר מכח חבירו, תלוהו גם כן חז\"ל, דאם מדבר באופן שלא היה מתבייש לומר בפניו מותר אפילו לכתחילה, וזה דוקא אם אין מדבר עליו דברי קינטור רק מאמר התלוי בלשון האומרו ופירושו גם כן כנ\"ל. וממילא נשמע דבאופן זה אין על השומע שום איסור, כיון דטעם ההיתר הוא משום שמסתמא אומרו בלשון קל שלא יהיה גנאי לחבירו אם כן ממילא דמותר לשמוע, ואין בזה משום שמיעת לשון הרע דאסור, וכמו שיבואר לקמן בכלל ו' סעיף ב'. וכן באפי תלתא באופן זה הנ\"ל דהוי כבפניו גם כן אין שום איסור על השומעים. (באר מים חיים) הגה\"ה: ולא תשיג על דברינו ממה שכתבו התוספות שם בבבא בתרא בד\"ה סהדותא בעינן וכו' שכתבו ואף על פי שלשון הרע אין נשמע היינו לפי שמעלימין אותן מבני אדם אלמא דהתוספות אין סוברין כפירושם בערכין, דזה אינו דהכי פירושו דלפיכך לא התירו באפי חד ובאפי תרי דבפניהם אין שומר את עצמו ואומר המאמר בלשון שהיה מתבייש לומר בפניו וסומך את עצמו שמסתמא יעלימו הדבר ולא יפרסמו משום לשון הרע אבל בשלשה אין סומך על זה דלא ימלט שאחד מהם לא יגיד לחבירו וחברך וכו' כמאמר חז\"ל וכולם באבק לשון הרע דגם כאן באבק איירי לפירוש התוספות וכנ\"ל ועל כן מסתמא שומר את עצמו לומר בלשון דלא למישמע ביה משום לישנא בישא ולפיכך התירו חז\"ל. ע\"כ. (הגהה) אבל דבר גנאי אסור בכל גווני, אפילו יודע שהוא אמת והיה אומרה בפניו, ובודאי ממילא דגם להשומע אין שום היתר אפילו לשמוע, וכל שכן להחליט הדבר בלבו שהוא אמת, אף דהוא אומר הגנאי בפניו כיון דבאפי תלתא אסור לקבל כמו שנוכיח תיכף אף דהוא גם כן כבפניו והוא הדין בפניו דחד דינא אית להו (ועיין לקמן בכלל ז' שנביא אי\"ה על זה עוד כמה ראיות חזקות). והוא הדין באפי תלתא בדבר גנאי אפילו יודע שהוא אמת אסור להמספר וממילא להמקבלים גם כן ומקל וחומר ומה המספר דיודע שהוא אמת אסור על אחת כמה וכמה להמקבל דאין יודע אם סיפר לו חבירו אמת דאסור. ועוד ראיה מוכרחת לזה, ממה שחשבוהו לעולה לדוד, שאמרו בשבת (נ\"ו ע\"א) קיבל דוד לשון הרע, ושם דיבר ציבא בפני רבים על מפיבושת כמו שנאמר בקרא, ואף דשם רכילות היה, בלשון הרע גם כן דינא הכי בפשיטות לענין קבלה, דמחד לאו נפקי איסור קבלתם מלא תשא כמ\"ש הרבינו יונה בשערי תשובה, וכן הרמב\"ם כלל לתרווייהו בשם אחד לענין מקבל, אם כן בוודאי שוין דינייהו גם כן לענין זה. ונ\"ל פשוט לפי דעת התוספות לענין רכילות לילך ולהגיד לחבירו פלוני דיבר עליך, תלוי גם כן בזה, אם סיפר לו שאמר עליו דבר גנאי, דודאי אסור אפילו יודע שהיה אומר בפניו. או שמספר עתה באפי תלתא, דהיינו בפני המדובר (מדובר הוא כגון שראובן אומר לשמעון לוי דיבר עליך כך וכך ראובן נקרא בשם מספר או מדבר ושמעון הוא המדובר) ובפני עוד שנים אחרים (וראיה לזה דאי לאו הכי לוקמי התוספות מימרא דר' יוסי ורבה בר רב הונא בגנאי גמור ולענין רכילות דגם כן לישנא בישא מיקרי וכמו לפירוש רשב\"ם שם בבבא בתרא דאיירי רבה בר רב הונא לענין רכילות). ועוד ראיה ממימרא דרבא במועד קטן הנ\"ל ולפי גירסת הרא\"ש ור\"ן דגרסי ואי איתפקר לקמיה גברא רבה, היינו שחירף בפני השליח בית דין את הבית דין ואתי ואמר לא מיתחזי כלישנא בישא דכתיב העיני האנשים ההם תנקר, דכוונו דתן ואבירם על משה רבינו עליו השלום ואפילו הכי סיפר השליח, אלמא דשרי, ולפי פירוש זה קאי המימרא דרבא על רכילות, ודבר זה אמת היה ומסתמא גם כן באפי תלתא וכנ\"ל ואפילו הכי משמע בגמרא דאי לאו שלוחא דבי דינא הוה אסור לספר אפילו באפי תלתא. ואין לומר דרבא אתי עיקר לאשמועינן דהדיין מותר לקבל, וראיה ממה שנאמר ויחר למשה מאד, משמע שקיבל דבר זה, ועל זה חרה אפו ועיין במהרש\"א שם, דמרמב\"ם פרק ל\"ה מהלכות סנהדרין מוכח להדיא דאשליח קאי וכמו שנבאר אי\"ה לקמן, וכן מוכח גם כן בשאילתות פרשה קרח דאשליח קאי עי\"ש ועוד ראיה ברורה מסנהדרין (ל'.) מיכתב היכי כתבי ר' יוחנן אמר זכאי משום לא תלך רכיל בעמיך, ואף דשם חותם בפניו כדמוכח בירושלמי על משנה זו וכיון דבפניו אסור ממילא תו ליכא התירא לאפי תלתא, ובלאו הכי הדבר פשוט. אך אם סיפר לו שאמר עליו דברים דאיכא למישמע דלא אמרה משום לישנא בישא תלוי גם כן בזה האחרון, אם אומרה באופן שהיה מתבייש לומר זה בפני הראשון דהיינו לוי הנ\"ל אסור, ואם לאו מותר. והוא הדין באפי תלתא באופן זה מותר, והוא הדין לקבל הרכילות תלוי גם כן בזה, אם הוא דבר שאינו של גנאי ולא היה מתבייש לומר זה בפני הראשון מותר גם כן לקבל, אבל בלאו הכי אסור גם כן לקבל אף שסיפר באפי תלתא וכמו שכתבנו למעלה ראיה מהכתובים דבכל גווני אסור לקבל לשון הרע ורכילות. והנח לא מצינו לפי דברי התוס' שיהא מותר אחר כך לילך ולספר לחבירו פלוני דיבר עליך כך וכך אף אם שמע הדבר באפי תלתא כמו לפירוש רשב\"ם, וכן מצאתי במהרש\"ל בהדיא בביאוריו על הסמ\"ג לאוין ט' שכתב דלפי דברי התוס' בערכין אסור להגיד אחר כך אף אם שמע הדבר באפי תלתא, ועיין מה שנכתוב לקמן בזה. הרי ביררנו בעזה\"י פירוש התוספות על מימרא דרבה בר רב הונא שהתיר באפי תלתא. ובתוך זה ביררנו הדין לענין לשון הרע ורכילות אפילו על אמת ובאפי מרה ובאפי תלתא, בין לענין מספר ובין לענין מקבל, וגם ביררנו לדבריהן דין אבק של שניהם לכל ענינים הנ\"ל. (באר מים חיים) (ונציר דבר אחד, ומזה נקיש לכל כיוצא בזה. כגון, ששואלין לו: איה נמצא אש? והוא משיב: שם תמצא, שמבשלין תמיד בשר ודגים. דדבר זה תלוי לפי אמירתו בשעת מעשה, אם רוצה, מוציא זה בלשון שאין בו גנאי לחברו, דבאמת לפעמים אין בו עולה, כגון, שיש לו בני בית הרבה, ועזרו הקדוש ברוך הוא שיש לו הון רב, או שמחזיק אכסניא של אורחים וכדומה, והוא שואלו: איה נמצא אש? והוא משיב לו: לא תמצא עתה אש, כי אם בבית פלוני שמבשלין תמיד וכונתו כנ\"ל, וכל כי האי גונא {וכמו כן} בעניני אבק לשון הרע תלוי באפן אמירת המספר בעת דבורו. (ג) אבל אם מוציא אותו בקולו ובתנועותיו, דמנכר שכונתו, שהוא מרבה בסעדת מרעות תמיד, אף שדבר זה איננו גנאי גמור, אפלו הכי {אף על פי כן} קראוהו חז\"ל אבק לשון הרע, ואסור לומר אפלו בפני שלשה). (ג) ועתה נבוא לבאר בעזה\"י שיטת הרמב\"ם ופירושו בדברי רבה בר רב הונא וז\"ל הרמב\"ם בפרק ז' מהלכות דיעות הלכה ב' איזהו רכיל זה שטוען דברים והולך מזה לזה ואומר כך אמר פלוני וכו' אף על פי שהוא אמת הרי זה מחריב את העולם, ויש עון גדול מזה עד מאד והוא בכלל לאו זה והוא לשון הרע והוא המספר בגנות חבירו אף על פי שאומר אמת. עוד כתב בדין ה' אחד המספר בלשון הרע בפני חבירו או שלא בפניו וכו', ואם נאמרו דברים אלו בפני ג' כבר נשמע הדבר ונודע ואם סיפר אחד מן השלשה פעם אחרת אין בו משום לשון הרע והוא שלא יתכוין להעביר הקול ולגלותו יותר ועי' בכסף משנה שפירש מה שכתב הרמב\"ם והוא שלא יתכוין כלומר שזה שהתרנו היינו שאם יבוא במקרה לדבר בענין זה אין איסור לאומרו אבל לא שיתכוין לגלות הדבר יותר, והנה לפי דברי הרמב\"ם יהיה פירוש דברי רבה בר רב הונא כך, כל מילתא וכו' היינו שאם עבר אחד על איסור לשון הרע וסיפר דברי גנות על חבירו באפי תלתא מותר אחר כך גם כן להשומעים לספר במקרה אחד לחבירו מהדברי גנות שנשמע על פלוני ואין זה מיקרי מדבר לשון הרע ומעלה גנות על חבירו דבלאו דידיה נמי כבר נשמע הדכר ונודע לכל דכיון דג' יודעים הוי כאילו כל העיר יודעים דחברך חברא אית ליה ואין הוא מזיק לו בדיבורו, ועם כל זה התנה הרמב\"ם וכן הסמ\"ג בלאוין ט' והוא שלא יתכוין להעביר הקול וכו'. (ונראה דיצא לו להרמב\"ם זה מהא דאיתא בסנהדרין (ל\"א ע\"א) ההוא תלמידא [דנפיק עליה קלא] דגלי מילתא דאיתאמר בבי מדרשא בתר עשרין ותרתין שנין ואפקיה ר' אמי מבי מדרשא אמר דין גלי רזיא ומסתמא כיון דאיתאמר בבי מדרשא הא על כל פנים היה באפי תלתא ועם כל זה אפקיה ר' אמי היינו משום דנתכוין לגלות ולא במקרה ולכן אמר ר' אמי דין גלי וכו' ועוד נוכל לומר דיצא לו להרמב\"ם זה ממה דאיתא בירושלמי פרק א' דפיאה מותר לדבר לשון הרע על בעלי המחלוקת שנאמר ואני אבוא אחריך ומלאתי את דבריך [ולקמן בכלל ח' נבאר אי\"ה באיזה אופן שייך זה כי יש בזה הרבה פרטים] והרי שם היה המעשה בפירסום כמו שכתוב בקרא ובודאי היה נודע לו לדוד לבסוף, ואפילו הכי משמע בירושלמי דאי לאו סברא דבעלי המחלוקת היה אסור לגלות, ועל כרחך משום דנתכוין לגלות. וסבירא ליה להרמב\"ם דחד דינא הוא בין לגלות לאותו האיש שנידבר מתחלה עליו כההיא מעשה דדוד שהענין היה אודותיו, ובין לספר גנותו של אחד דהוא לשון הרע לאיש אחר, מכיון דנתכוין לגלות יותר. וטעמו פשוט כיון דסוף סוף יוודע אליו ואפילו הכי משמע מירושלמי זה דאסור לגלות, ועל כרחך האיסור משום הכונה לבד ולא משום הפעולה, ואם כן גם לאיש אחר אם נתכוין לגלות יותר גנותו של אחד דאסור אבל אין לומר דיצא לו להרמב\"ם ממה דאיתא בשבת (ל\"ג:) במעשה דיהודא בן גרים שאמר רבי שמעון בר יוחאי המאמר שלו באפי תלתא ר' יהודא ור\"י וריב\"ג ואף על פי כן מיקרי לשון הרע לגבי יהודא בן גרים, וראיה שהענישו רבי שמעון בר יוחאי לבסוף כמו דאיתא שם, והוא לא גילה למלוכה כמו שפירש\"י שם, אלא ודאי שהתכוין להעביר הקול. דזה אינו, חדא, דדוחק גדול הוא שיתכוין להעביר הקול דאדם גדול היה וכמו שפירשו התוספות שם, ועוד דלגבי אנשים חשובים כאלו לא שייך התירא דחברך וכו' ועוד שארי סברות כמו שנכתוב אי\"ה לקמן, ועל כן הראיות הראשונות עיקר) היוצא מדבריו דלכתחלה אסור לספר לשון הרע ורכילות באפי תלתא ועל דבר אמת, דהרי הרמב\"ם מתחלה בהלכה ב' פסק בשניהם לאיסור אפילו על אמת, ואחר כך בהלכה ה' כתב דין זה ומשמע דאדלעיל קאי, דרכילות גם כן לשון הרע מיקרי כמו שכתב הרבינו יונה בשערי תשובה, אלא שהקדים הרמב\"ם ענין לשון הרע ורכילות בהלכות הקודמין ואחר כך כלל לשניהן בשם אחד דהיינו לשון הרע. וראיה ברורה דהרמב\"ם אתרווייהו קאי ממה שכתב בהלכה זו והמספר דברים שגורמים אם נשמעו וכו' הרי זה לשון הרע ומקורו ממעשה דרבי יהודה בן גרים בשבת הנ\"ל כמו שכתב הכ\"מ והרי שם רכילות היה אלא ע\"כ דקרי הרמב\"ם לרכילות גם כן לשון הרע, (ולבד מן דין ברכילות החמיר הרמב\"ם בענין זה יותר מלשון הרע, דבלשון הרע התיר הרמב\"ם אחר כך לספר אם נאמר מתחלה הדבר באפי תלתא ולא ברכילות, לפי מה שכתב רש\"ל, וכל שכן שלא יגרע ממנו לענין לכתחלה, ולבד כל אלה הוכחנו ראיה לעיל ממועד קטן (ט\"ז ע\"א) לפי גירסת הרא\"ש והר\"ן דקאי על רכילות שחירפו דתן ואבירם למשה רבינו ע\"ה ואי לאו שלוחא דבי דינא היה אסור לספר זה לפני בית דין של משה דעל כל פנים לא היו אז פחותים משלשה, וכאן ודאי אין לדחות דאקבלת משה קאי דהרי להרמב\"ם איירינן השתא ומהרמב\"ם בהלכות סנהדרין פרק כ\"ה מוכח בהדיא דאשליח קאי המימרא דמועד קטן הנ\"ל, דזה לשונו שם, הקלני או הקלה הדיין וכו' ואין השליח חייב וכו' ועיי\"ש במפרשיו שמקורו נובע ממועד קטן הנ\"ל). ולקבל פשיטא דאסור לשון הרע ורכילות, אפילו אם שמע הדבר באפי תלתא, וכמו שהוכחנו לעיל בכמה ראיות, ורק לחוש מותר וכדלקמן. הכל כמו שסוברים התוספות. ואף דלכאורה משמע דהרמב\"ם פליג עם התוספות בהתירא דידהו, דהיינו להתיר האבק באפי תלתא ובפניו והראיה דהרמב\"ם בהלכה ד' כתב כל דיני אבק ואחר כך בהלכה ה' כתב דין זה דאחד המספר בפניו או שלא בפניו, אבל באמת נוכל לומר דלא פליג על התוספות וכוונתו היכי דמינכר שהוא לגנאי דאסור, והתוספות גם כן מודים לזה כמו שמוכח להמעיין וכמו שכתבנו לעיל, אך דבזה המציא קולא חדשה לפירושו בדברי רבה בר רב הונא דאם נשמע כבר הדבר באפי תלתא מותר אחף כך במקרה לספר לאחר, ומשמע אפילו גנאי וקינטור אך שלא יתכוין להעביר הקול. ונראה דכל שכן לילך ולספר לאיש הנוכחי שעליו סיפרו דברי הגנות ולומר לו פלוני דיבר עליך כך וכך בודאי דאסור, ורכילות מיקרי, ולא כשיטת רשב\"ם בב\"ב שמתיר בזה והעתקנו דבריו לעיל בתחלת דברינו, וכן כתב מהרש\"ל בהדיא בביאוריו על הסמ\"ג במצוה ט' דלא כהגהות אשר\"י בב\"ב (דף ל\"ט) שהביאו לדינא ע\"ש במהרש\"ל, ולפי דבריו אלו יהיה גם דעת הסמ\"ג בפירושא דאפי תלתא כדעת הרמב\"ם מדהעתיק דברי הרמב\"ם במה שכתב והוא שלא יתכוין להעביר וכו' ועיין לקמן מה שנכתוב מכח דברי מהרש\"ל אלו. הרי ביררנו בעזה\"י לעת עתה שלשה פירושים בדברי רבה בר רב הונא. א. פירוש רשב\"ם, ב. פירוש התוספות דבבא בתרא ודערכין, ג. פירוש הרמב\"ם והסמ\"ג. ויש עוד פירוש רביעי בספר שערי תשובה לרבינו יונה במאמר רכ\"ח ע\"ש שהסביר המימרא דר' יוסי ורבה בר רב הונא ר. ק בדבר דעל פי דין תורה לית ביה משום לישנא בישא כגון בדברים שבין אדם לחבירו ולא עשה תשובה שעל פי הדין מותר לגנותו עבור זה על פי הפרטים שנבאר לקמן בכלל י', ובחלק ב' בכלל ט', ולית ביה רק חשש שיחשדו אותו לחונף על שלא אמרו מתחלה בפניו או למוציא שם רע וכמו שנעתיק אי\"ה לקמן כל דבריו, וכעין פירוש זה פירש גם כן בשיטה מקובצת בבא בתרא (ל\"ט ע\"א) בשם עליות הרבינו יונה בפירוש השני עי\"ש והעתקנו בסוף הספר את דבריו, אבל בדבר דשייך ביה לשון הרע משמע מיניה בהדיא גם כן ככל הפוסקים הנ\"ל דאסור בכל גווני אפילו על אמת ובפניו ואפי תלתא, ועיין היטב שם במאמר רי\"ד ורט\"ו ורט\"ז ורי\"ט ורכ\"ב ורכ\"ח ותמצא בבירור כדברינו, וכן מוכח בהדיא בדברי עליות הרבינו יונה הנ\"ל ע\"ש ויש עלינו עוד לבאר דעת רש\"י בענין זה דאפי תלתא שזה לשונו שם ב ערכין (דף ט\"ז ע\"א) בד\"ה דמיתאמרא באפי תלתא וכתב רש\"י על זה וזה לשונו שהבעלים אמרוה בפני ג', המגלה אותה אינו לשון הרע, שזה גילה תחילה דעתו שאם מגלה אותו אינו חושש דמידע ידע דסופו להגלות דחברך חברא אית ליה, וזה מגלה לחבירו וזה לחבירו עד שיודע עכ\"ל. צריך עיון אם מה שכתב שהבעלים וכו' כונתו הבעלים הראשונים המביאים הדיבה על אחד אמרוה להגנות באפי תלתא, המגלה אותה אחר כך אפילו לאחד הנ\"ל אינו לשון הרע וכו' כפירוש רשב\"ם, או כונתו כשאחד סיפר לחבירו ענין עסקו ומסחרו שברצונו ליסע שם לקנות אצל אחד הידוע לו, או שסיפר לו מעניני עונות שאירע לו, ועל פי הדין אסור לו לגלות אחר כך זה לאחר מפני שיוכל להגיע לו היזק או בושת מהגילוי ההוא וכמו שנכתוב לקמן, ועל זה כתב רש\"י ואם הבעלים אמרוה בפני ג' וכו' דהוי כאלו הרשהו בפירוש לגלות ולא מיירי רש\"י כלל בענין רכילות ויותר מדוקדק עתה לשון רש\"י במה שכתב שהבעלים (ופירוש זה על דברי רבה בר רב הונא מצאתיו אחר כך גם כן בעליות הרבינו יונה הנ\"ל עי\"ש) אבל לענין רכילות אפשר דסבירא ליה לרש\"י גם כן דאסור בכל גווני כהרמב\"ם והסמ\"ג והתוספות לפי מה שכתב מהרש\"ל דלא כפירוש רשב\"ם. הרי בסך הכל יש לנו ה' באורים על מימרא דרבה בר רב הונא הנ\"ל, ונבאר אי\"ה לקמן כל הדברים לדינא. אך לעת עתה נחזור למה שהתחלנו ונסיים בקיצור להלכה, כי היוצא מדברינו דמן הדין אסור לספר לשון הרע או רכילות או אפילו אבק לשון הרע ורכילות היכי דמינכר לגנאי אפילו באפי תלתא ואף שיודע שהוא אמת, והוא הדין לקבל אסור בכל זה. וביררנו כל זה מדברי התוספות והרמב\"ם והסמ\"ג והרבינו יונה, והרשב\"ם גם כן מסכים לזה, דאי לאו הכי הוי ליה לפרושא יותר רבותא דלכתחלה מותר באפי תלתא לבד שהוכחנו מכמה מקומות מהספרי והש\"ס, ועל פי זה כתבתי הסעיף הראשון והשני שבכלל זה, וסתמתי כשיטת התוספות משום דלא מצינו מי שיחלוק עליהם בפירוש בזה דאף הרמב\"ם יוכל להיות שמסכים לזה וכמו שכתבתי למעלה עיין שם. (באר מים חיים)",
    "char_count": 16100,
    "word_count": 3131
  },
  {
    "id": 12,
    "type": "lashon_hara",
    "klal": "כלל ב",
    "seif": "ג",
    "title": "כלל ב - סעיף ג",
    "content": "<< ·  חפץ חיים - הלכות לשון הרע · ב · ג · >> לוח יומי: שנה פשוטה - א' חשון, ל' שבט, ל' סיון. שנה מעוברת - א' חשון, י' אדר א', כ' סיון. יש אומרים, (ד) דאם אחד ספר (ה) גנות על חברו בפני שלשה, אף דהוא עבר בודאי על אסור לשון הרע וכנ\"ל, אף על פי כן אם אחד מהשלשה, ששמע דבר זה, ספר אחר כך לאחרים, לא עבר בזה על אסור לשון הרע, מטעם דכיון דשלשה יודעים מזה, ממילא כבר נשמע הדבר ונודע לכל, דחברך חברא אית לה, ובדבר העשוי להתגלות לא אסרה התורה משום לשון הרע. ודוקא לספר (ו) בדרך אקראי, אבל לא שיתכון להעביר הקול ולגלותו יותר *. הגה\"ה: ויש אומרים עוד, (ז) דאפלו בדרך אקראי אינו מתר, רק אם נתגלגל זה הענין דרך אגב בתוך דבורו, אבל לא שיכון לספר זה הענין לבד. (הגהה) (ח) אפלו אם לא יספר בשם מי שספר לו, רק יספר סתם, שכך וכך נשמע על פלוני, אף על פי כן איננו נמלט מאסור לשון הרע. (ד) דאם אחד . סעיף זה לקוח הוא מדברי הרמב\"ם בהלכה ה' והעתקנו לשונו למעלה, ומתחלה נראה לבאר אותו היטב בעזה\"י, וגם אם הוא מוסכם אליבא דכולהו, ולבסוף נבאר כל דברינו שבפנים. כי הנה לכאורה קשה מאד דברי הרמב\"ם במה שכתב דאחד מהג' יוכל לספר באקראי לשאר אנשים מה ששמע מאחד גנות על אחד, דהרי מכל מקום בעת מעשה הוא אומר לשון הרע על חברו ומגנה אותו לעין כל, ואם תאמר בלאו דידיה נמי ידעו כל העיר לסוף מגנותו, זה אינו, דאפילו באינו קאי בתרי עברי דנהרא שהיה יכול ליקח האיסור בעצמו אסרו גם כן התוספות ב שבת (דף ג') והר\"ן בפרק קמא ד עבודה זרה (דף ו':) , והכא גרע הרבה האיסור יותר משם וצריך שיהיה אסור אף מן התורה, דהכא הלא הוא בעצמו עושה האיסור, הגע בעצמך, אם יבואו עשרה גזלנים ויגזלו לאחד את כל אשר לו האם יפטר כל אחד משום דבלאו דידיה נמי היו גוזלין אותו הט' הנשארים סוף סוף הוא גזלו ועבר על לאו דלא תגזול וצריך להשיב לו הגזילה, אף כאן סוף סוף הוא גינהו וביזהו וצריך לפייסו לפחות. ובשלמא לפירוש רש\"י דערכין שהעתקנו לעיל ניחא, לא מיבעי אם כונתו כפי מה שביארנו לעיל את דבריו ניחא בפשיטות, דהלא כתב רש\"י הטעם שזה גילה תחלה דעתו וכו' וכוונתו דהוי כאילו מרשהו בהדיא שילך ויספר את גנות עונותיו או ענין מסחרו לעין כל. ואפילו אם כוונתו כפירוש רשב\"ם גם כן ניחא, דאפשר דכוונתו דמותר לספר רק לאיש הנוכחי, היינו למי שדיבר עליו מתחילה, דבזה שמספר לו בעצמו אין מסבב לו שום גנות בזה, רק שמסבב מדנים בזה על מי שסיפר לו, ועל זה שייך טעם רש\"י שזה גילה תחלה דעתו וכו' וכוונתו גם כן כאלו נתרצה בהדיא לאלו המדנים, אבל לא מצינו לרש\"י שיתיר לספר גנותו של זה לאחר מחמת שבלאו דידיה ימצאו אחרים בעלי לשון הרע שיספרו גנותו. ונ\"ל שטעם הרמב\"ם הוא כפי מה שפירש הרשב\"ם בבבא בתרא ל\"ט דהוי מילתא דעבידא לאיגלויי, וגרס שם בערכין ואמר אביי כל מילתא דעבידא לאיגלויי לית בה משום לישנא בישא [ולא נמצא כן בגמרות שלפנינו] וכדי שלא תקשה על אביי גופא כל מה שהקשינו לעיל, נראה לי דסברת רבה בר רב הונא ואביי הוא מדחזינן דהתורה קראתו ללשון הרע בשם רוכל ואיתא בספרא דהוא כרוכל שטוען דברים והולך מזה לזה וכתב הרמב\"ן על זה בחומש כרוכל שקונה מכאן ומוכר בכאן אף זה הולך ושומע במקום זה והולך ומספר במקום אחר, על כן אמרינן דמה שהתורה אסרה לשון הרע דגם על זה קאי שם רוכל וכנ\"ל היינו בדבר שבלתי אפשר שהיה מתגלה זה אם לא היה הוא הרוכל בענין הזה, וכענין שנאמר גם כן הולך רכיל מגלה סוד. אבל בדבר שבודאי יתגלה לבסוף לעין הכל, בין אם יתגלה בדרך היתר ובין אם יתגלה בדרך איסור, סוף סוף יתגלה, על כן לא שייך כלל עליו על זה שם רוכל, וזהו טעמא דרבה בר רב הונא דחברך חברא וכו' ואם כן הוא עשוי להתגלות לבסוף, ועל כן לא שייך כלל עליו על זה איסור לשון הרע, וזהו שכתב הרמב\"ם בהלכה ה' הנ\"ל כשנאמרו וכו' כבר נשמע הדבר ונודע וכמו שכתבנו. ואף על פי שתירצנו בעז\"ה יפה * את סברת הרמב\"ם והרשב\"ם זהו הכל לפי פירושם, אבל לפירוש רש\"י בדברי רבה בר רב הונא כפי מה שביארנו לעיל, וכן לפירוש התוספות בבבא בתרא ובערכין הנ\"ל, וכן לפירוש רבינו יונה במאמר רכ\"ח, אם נפרש כפירושיהם אין לנו שום מקור מהגמרא לקולתו של הרמב\"ם בזה על כן צריך עיון אם הלכה כן. ואף על פי כן אין לדחות דבר זה לגמרי מהלכה כיון דדעת הרמב\"ם והסמ\"ג והרשב\"ם שוין בענין זה ולכן כתבתי בפנים דין זה בשם יש אומרים. (באר מים חיים) * הגה\"ה: ואפשר לומר עוד באופן אחר ישוב על קושייתנו הנ\"ל דכונת הרמב\"ם הוא משום דבודאי כבר ידעו הכל מזה וע\"כ אינו צריך ליזהר מלערב ענין כזה בתוך דיבורו [וכמו שנכתב לקמן בשם יד הקטנה דבאופן זה הוא ההתירא דהרמב\"ם], דמן הסתם אנו תולין לומר שבודאי עם מי שהוא מדבר בענין הזה הוא ידע מכבר את הדבר, וידוקדק עתה ברמב\"ם תיבת כבר וכו', ולעולם אם הוא יודע באחד שהוא אינו יודע עדיין את הדבר אסור לספר לו אפילו רמיזה מזה, אף שבודאי לבסוף יתגלה לו. וזהו שכתב ובלבד שלא יתכון וכו'. אך אם כן צריך עיון על הגמרא שלא ביארו שום זמן לזה אימתי אנו אומרים שבודאי כבר נתגלה לו, אטו אם העיר גדולה, והוא סיפר בתוך שעה אחת מקודם, גם כן נאמר שבתוך זמן קצר כזה נתגלה בכל העיר, וגם מדברי שאר הראשונים שהביאו למימרא זו דרבה בר רב הונא ופירושה לא משמע כן, ע\"כ. (הגהה) (ה) גנות על חבירו . ולאו דוקא גנות דהוא הדין כל דבר שיוכל להסבב על ידי זה שום היזק או צער וביוש לחבירו וכמו שיתבאר אי\"ה לקמן בכלל ה' עי\"ש. (ו) בדרך אקראי . כן כתב הכסף משנה בביאור דברי הרמב\"ם ע\"ש. ומ\"ש אבל לא שיתכוין להעביר הקול, כן כתב הרמב\"ם, ומוכח דכ\"ש שאסור לגלות לאותו האיש שדיברו עליו ולומר פלוני דיבר עליך כך וכך, ולא כפירוש הרשב\"ם בבבא בתרא שמתיר בזה, וכן כתב המהרש\"ל בהדיא בביאוריו על הסמ\"ג, וגם הסמ\"ג סבירא ליה כהרמב\"ם בזה שהעתיק דברי הרמב\"ם אלו במצותיו, והרש\"ל כתב שם שגם מדעת התוספות בערכין הנ\"ל מוכח שסבירא להו דלא כפירוש רשב\"ם. ולכן כיון דהרמב\"ם והסמ\"ג והתוספות סברי דלא כפירוש רשב\"ם, וגם אם נפרש כפירוש רבינו יונה בשערי תשובה במאמר רכ\"ח, או כפי מה שפירשנו לעיל כוונת רש\"י בדקדוק לשונו שמכוון יותר לפירושנו, ממילא אין לנו שום ראיה להיתר הרשב\"ם שמתיר לספר רכילות היכא דשמע באפי תלתא, ודעת הרשב\"ם והגהות אשר\"י שהביאו יחידים לגבייהו הכי נקטינן *. ולכאורה רבותיו דהרשב\"ם הנזכרים שם בבבא בתרא (ל\"ט ע\"ב) ברשב\"ם סוברים גם כן להתירא כהרשב\"ם, אבל באמת אינו מוכח כלל, דכוונתם דאי לא באפי תלתא לא היה אפשר לבוא לאזני המחזיק כלל מטעם דעידי המחאה לא היו רשאין להוציא דבר זה מפיהם לספר לשום אדם מטעם לשון הרע עתה מותרים הם לספר לאנשים אחרים ואחרים יספרו בודאי לאחרים ויבוא הדבר לאזני המחזיק. (באר מים חיים) הגה\"ה: ואף שמצאתי אחר כך בשאילתות סוף פרשת וישב שמפרש כפירוש רשב\"ם וגם בהלכות גדולות משמע כפירוש הרשב\"ם ועיין בעליות הרבינו יונה ז\"ל עם כל זה מידי ספיקא דאורייתא לא נפקא ובפרט שהרש\"ל הנ\"ל פסק בהדיא כהאוסרים, ועיין במה שנכתוב לקמן בסוף סעיף קטן ו' דנראה דגם הרשב\"ם מודה דאסור היכא דנתכוין לגלות. ע\"כ. (הגהה) ויש להביא ראיה להרמב\"ם והסמ\"ג דלא כפירוש רשב\"ם מהא דאמרינן בירושלמי דפיאה מותר לדבר לשון הרע על בעלי המחלוקת שנאמר ואני אבוא אחריך ומלאתי את דבריך, והרי שם בפירסום היה כמו שכתוב בקרא, ובוודאי היה מתגלה לו לדוד לבסוף, ואפילו הכי משמע בירושלמי דאסור אם לא על בעלי המחלוקת, והלא לפירוש הרשב\"ם פשוט הוא דבין אחד מאלו השלשה שנדבר לפניהם ובין אחד משאר אנשים שיודעים את הדבר שנדבר באפי תלתא מותר לגלות, כיון דטעם הרשב\"ם הוא משום מילתא דעבידא לאיגלויי, והכא משמע בפירוש דנתן הנביא היה אסור לגלות לדוד אי לא בעלי דמחלוקת, ורכילות היה כמו שמוכח בקרא שענין זה נוגע לדוד, אלא ודאי דרכילות אסור בכל גווני. ולולא דברי מהרש\"ל הנ\"ל היה נראה לי ליישב דעת הרשב\"ם דגם הוא מסכים להרמב\"ם, דהיכא דהוא מתכוין לגלות אסור, רק הרשב\"ם איירי דמסיח את הרכילות לפי תומו ואינו מתכוין בזה לעורר מדנים על חבירו, ולכן התיר משום אפי תלתא, וברכילות שייך גם כן לפי תומו כדמשמע במועד קטן (ט\"ז ע\"א) במעשה דבר קפרא ור' שמעון ברבי עי' שם ברש\"י, והיכי דלא נתכוין לעורר מדנים גם הרמב\"ם והסמ\"ג יודו לרשב\"ם דמותר אפילו ברכילות. וראיה לדברינו ממה שכתב הסמ\"ג בלאוין ט' איזהו רכיל המגלה לחבירו דברים שדיבר ממנו אדם בסתר, משמע דאם הראשון לא היד מדבר בסתר היה מותר לגלות כפירוש רשב\"ם, והלא העתיק בעצמו אחר כך את דברי הרמב\"ם מה שכתב והוא שלא יתכוין להעביר הקול וכו', אלא ודאי כמו שכתבנו דהיכא דהוא מתכוין לגלות לאחר מה שדיבר חבירו עליו כדי לעורר מדנים עליו גם הרשב\"ם מודה להרמב\"ם דאסור. ובזה אתי שפיר ההיא דירושלמי הנ\"ל שנתן התכוין לעורר מדנים על אדוניהו כמו שמבואר בקרא. אבל מה נעשה שהמעיין בדברי מהרש\"ל הנ\"ל יראה להדיא מדבריו שדעתו דאין שייך בזה לפי תומו (ומ\"ש הסמ\"ג איזהו רכיל המגלה וכו' בסתר צע\"ג לפי זה, ואולי לאו דוקא ומילתא דשכיחא נקט) ולהרשב\"ם שרי אפילו אם מתכוין לגלות, ואם כן הדרא לדוכתין הירושלמי נגד ררשב\"ם. ואולי יש לישב באופן זה, דמסתברא בפשיטות דאף להרשב\"ם אינו מותר רק אם מספר אותן הדברים גופא שאמר פלוני עליו מטעם דבלאו הכי לבסוף יתגלה זה. אבל להטעים את הדברים האלו גופא, ולהראות אחר כך לפניו את גודל העולה של פלוני עבור זה שאמר עליו או עשה לו, דבר זה אסור, דלזה אין שייך הטעם דחברך וגו' דנמצא דהוא מוסיף בדבריו, ולכך שם במעשה דנתן הנביא שהוא הטעים את הדבר בפני דוד כדכתיב שם בקרא אתה וגו' ולי אני עבדך וגו' שבאלו הדברים הראה לפני דוד שכוונת אדוניהו רק למלוכה ונעשה מלך מעצמו שלא ברצון דוד. ואף שתירצנו את סברת הרשב\"ם על כל פנים הרי הרמב\"ם והסמ\"ג והתוספות סברי דלא כוותיה לדברי מהרש\"ל הנ\"ל וכל שכן לפי מה שכתבנו דגם הרשב\"ם אוסר היכא דהוא מתכוין לעורר בזה מדנים על חבירו, ועל פי זה כתבתי לקמן בהלכות רכילות כלל ב' את הסעיף ג' עי' שם. (ז) ויש אומרים עוד דאפילו וכו' . כן כתב בספר הנחמד יד הקטנה בפרק ט' מהלכות דיעות שלו בדין כ' וזה לשונו שם, ונראה כוונת הרמב\"ם במה שכתב והוא שלא יתכוין וכו' שכל ההיתר הוא היינו שאם יבוא במקרה לדבר בענין בתוך סיפור דברים אזי אין בו איסור לשון הרע, אבל לספר בכיון להודיע ולגלות הדבר הרי זה אסור שהרי זד דרך לשון הרע ממש, ועוד שהרי כל ההיתר הוא משום דחברך חברא אית ליה, והענין של חברך חברא הוא, שדרכו של כל אחד לכשיזדמן לו לדבר עם חבירו יתגלגלו הדברים עד שהוא מגלה במקרה ענינים רבים בדרך סיפור, והרי על ידי חברך חברא יוכל להתמשך הדבר זמן רב, אבל זה המתכוין לגלות הרי יתגלה על ידו הדבר מהר וכבר פועל פעולה יותר ממה שעל ידי חברך חברא, לפיכך אם מתכוין להעביר הקול ולגלותו יותר הרי זה לשון הרע ממש עכ\"ל. (ח) אפילו אם לא יספר . דנהי דרכילות ליכא מכל מקום לשון הרע איכא כיון שנתכוין להעביר הקול ולפרסם גנותו של פלוני. ודע דמה שהתרנו מתחלה לספר בהתגלגלות הענין דרך אגב הוא אפילו להזכיר שם המספר, מטעם הנ\"ל דלבסוף בודאי יתגלה שמו גם כן שהוא היה המספר בזה כיון דסיפר באפי תלתא, ועיין בספר יד הקטנה שכתב גם כן להיתר אפילו להזכיר שמו היכא דשמע ממנו באפי תלתא, אך מטעם אחר, והוא, משום דהמספר הראשון בודאי נתרצה לזה שיגלו את שמו כיון דסיפר באפי תלתא וידע שיתגלה לבסוף וע\"ש היטב ונפקא מינה בין טעם זה לטעם שלי שבפנים, כגון ששמע מלוי שאמר באפי תלתא ליהודא מה שאמר ראובן על שמעון, דלטעם היד הקטנה אסור יהודא לגלות שם המספר הראשון דהוא ראובן דהרי ראובן לא סיפר באפי תלתא ואם כן לא חזינן דנתרצה בדבר, דבשלמא אם שמע מראובן בעצמו שאמר גנות על שמעון באפי תלתא אז אמרינן אף דיכול להיות שעל ידי זה שיגלה ענין זה במקרה לאדם אחר לבסוף יתגלה דבר זה לשמעון ועל ידי זה יהיה אחר כך התעוררות מדנים על ראובן, מכל מקום מותר מטעם דכבר נתרצה בדבר שידע בעצמו שלבסוף בודאי יתגלה לשמעון, אבל הכא דלא אמר ראובן בעצמו באפי תלתא הרי לא חזינן דנתרצה בדבר, ולכן אפילו אם ידע בעצמו שהדבר הזה אמת שאמר ראובן על שמעון כגון שגם הוא היה באותו מעמד מכל מקום אסור לגלות אחר כך שמו של ראובן רק לספר המעשה על שמעון בסתם דרך התגלגלות הדברים דמכל מקום כבר נשמע גנותו באפי תלתא, אבל לפי דברינו הנ\"ל וכמו שכתבנו בפנים דעיקר טעם הרמב\"ם משום דדבר העשוי להתגלות הוא, אין נפקא מינה בזה אפילו אינו יודע כלל אם אמר ראובן על שמעון כיון דסוף סוף יתגלה שאמר ראובן על שמעון ולכן מותר אפילו להזכיר שם ראובן אך שלא יתכוין לגלות. ולענ\"ד הדין עמי דכן מוכח לשון הרשב\"ם בבבא בתרא שם וכנ\"ל, ולשון הרמב\"ם דכתב כבר נשמע הדבר ונודע מוכח קצת גם כן כדברי, אך דמכל מקום צריך ליזהר בזה מטעם דכמעט אינו מצוי למצוא כל הפרטים שצריך לזה ההיתר וכמו שכתבנו בפנים. (באר מים חיים)",
    "char_count": 10691,
    "word_count": 2095
  },
  {
    "id": 13,
    "type": "lashon_hara",
    "klal": "כלל ב",
    "seif": "ד",
    "title": "כלל ב - סעיף ד",
    "content": "<< ·  חפץ חיים - הלכות לשון הרע · ב · ד · >> ואפלו מה שהתרנו באם אינו מתכון לגלות, (ט) דוקא השומע הראשון, ששמע בעצמו מה שראובן ספר על שמעון באפי תלתא {בפני שלשה}, אבל מי ששמע ממנו, אסור לילך אחר כך על סמך הזה, שאמר לו המספר לו, ששמע דבר זה באפי תלתא, ולספר לאחר מהגנות ששמע על שמעון, אף אם לא יזכיר מי הוא המוציא והמביא הלעז הזה על שמעון, אם לא (י) שכבר נתפרסם הדבר ונודע לכל. ולא מבעי {ואין צריך לומר} אם השומע השני הזה אינו יודע כלל מעצמו את עצם המעשה, אם הוא אמת שראובן ספר גנות על שמעון, (יא) בודאי אין לו להאמינו, בזה שראובן עבר על אסור לשון הרע, אלא אפלו אם הוא יודע בעצמו, שראובן ספר גנות על שמעון, אך איננו יודע אם היה באפי תלתא, והשומע הראשון הזה גלה לו שהיה באפי תלתא, אך על פי כן אסור לו לסמך על דבריו בזה וחישינן דילמא לא היה זה באפי תלתא, ואיננו עשוי להתגלות, ועל כן אסור לזה לספר לשום אדם. (ט) דוקא השומע הראשון . הטעם כמו שכתבתי בפנים בסוף המאמר דאין לו לסמוך עליו בזה, דאפילו אם היה איסור רכילות איסור המפורסם לכל ישראל בכל כלליהן ופרטיהן גם כן צריך עיון גדול אם יש לסמוך על עד אחד שאמר שסיפר ראובן באפי תלתא כדי שיסולק עוד מזה האיסור של רכילות, דהרי הוא דבר דאתחזק איסורא ואין בידו לתקן, דאם הוא ילך לכתחלה ויספר באפי תלתא יעבור בזה על איסור דאורייתא וכנ\"ל ועי' ביורה דעה בסימן קכ\"ז, ובפרט שבענין זה לא שייך שום היתר על ידי זה, דכהתירא דמיא להו בעונותינו הרבים, ואינן מקפידין על עצמן להגיד האמת אם היה באפי תלתא או כל שאר פרטים ששייך בענין זה, כי איננו משער ברעיוניו את הדבר הזה לאמתו שאם ישקר בפרט אחד הוא כמאכיל בשר חזיר לחבירו והוא כעין מה שאמרו חז\"ל בבבא בתרא (ל\"ט ע\"א) כל מילתא דלא רמיא וכו', ולפי דעתי זהו כוונת הרמב\"ם במה שדקדק וכתב ואם סיפר אחד מן השלשה פעם אחרת וכו' להראותנו דדוקא אחד מן השלשה ששמעו בעצמם מהמספר הראשון אבל לא אחד ששמע מאחד מהם וכמו שכתבתי בפנים. ולא תקשה על דברינו אלו מ בבא בתרא (דף ל\"ט ע\"ב) מפירוש רבותיו דרשב\"ם דפירשו דשם הוא מטעם לשון הרע ושם אמרינן דחברך חברא וכו' והרי המספר השני מסתמא לא שמע אחר כך רק מאחד והיאך יהיה מותר אחר כך לילך ולספר לאחר ואם כן אכתי היאך יבוא הדבר לאזני המחזיק, דזה אינו, דמסתמא כל אחד מעדי המחאה יספר אחר כך לאחרים וממילא יתפרסם הדבר, ויהא מותר אחר כך למי שישמע את הדבר לספר אחד לחבירו וכמו שכתבנו בפנים וממילא יבוא הדבר לאזניו, מה שאין כן בענינינו דאיירינן שלא שמע רק מאחד ודבר זה לא נתפרסם עדיין לכך אסור כנ\"ל פשוט. (י) שכבר נתפרסם הזיבר . ואפילו בזה לסברת היד הקטנה שכתבנו למעלה לא יהיה מותר אפילו דרך אגב וכנ\"ל רק לספר מהגנות שנשמע על שמעון, אבל לא להזכיר שמו של ראובן דילמא לא סיפר ראובן באפי תלתא ואין לנו ראיה דנתרצה בדבר. (יא) בודאי אין לו וכו' . דלא מיבעי אם השומע הראשון אינו מכוין בסיפורו את הדבר להשומע השני לקנא בזה על ראובן רק לספר גנותו של שמעון בוודאי רשע הוא אף לפי דבריו, אלא אפילו אם בסיפורו מכוין רק לקנא על ראובן על שגינה את שמעון בפני רבים מישראל, דבזה לא עבר על איסור לשון הרע מה שדיבר על ראובן הזה כמבואר לקמן בכלל י בם \"ה ועי\"ש הפרטים הנצרכים לזה, או שנתגלגל הדבר דרך אגב בתוך דבורו, אפילו הכי אין לנו להאמינו בהחלטה בזה כדי שיהא מותר אחר כך גם לנו מטעם זה לספר גנותו של שמעון, כדין איסור קבלת לשון הרע שהוא אפילו באופן זה כמבואר לקמן בכלל ו'. (באר מים חיים)",
    "char_count": 2961,
    "word_count": 602
  },
  {
    "id": 14,
    "type": "lashon_hara",
    "klal": "כלל ב",
    "seif": "ה",
    "title": "כלל ב - סעיף ה",
    "content": "<< ·  חפץ חיים - הלכות לשון הרע · ב · ה · >> לוח יומי: שנה פשוטה - ב' חשון, א' אדר, א' תמוז. שנה מעוברת - ב' חשון, י\"א אדר א', כ\"א סיון. נראה לי, דאם הספור באפי תלתא היה (יב) בפני אנשים יראי אלקים שנזהרים מאסורי לשון הרע, ממילא אין דבר זה עשוי להתגלות ואם כן אסור מן התורה לספר אחר כך דבר זה לאחר. ואפלו אם רק אחד מהשלשה היה איש ירא אלקים, שנזהר מאסור לשון הרע, גם כן דינא הכי דתו ליכא {ששוב אין} שלשה מפרסמים. ואפשר דהוא הדין אם אחד מהשלשה היה מקרוביו או (יג) אוהביו של מי שנאמר עליו הגנות, גם כן שיך האי טעמא, דהוא בודאי לא ילך ויגלה להעולם הגנות של קרובו ואוהבו, אם כן תו ליכא תלתא. (יב) בפני אנשים יראי אלקים . וראיה לזה דאי לאו הכי יקשה המשנה בסנהדרין (כ\"ט ע\"א) כשיצא מבית דין לא יאמר אני מזכה וחבירי מחייבין אבל מה אעשה וכו'. ומשנה סתמא קתני אפילו אם הוסיפו עד ז' והכריעו בתר רובא, הג' הנשארים אסורים לגלות, אף דנתפרסם דעתם לחייב לאותו פלוני בפני הג' הנותרים, ועל כרחך משום דאנשים כאלו יושבי על מדין הם יראי אלהים ורגילים להיות זהירים מעון המר ולכך לא שייך גבייהו האי התירא. ואין לומר דמתניתין הטעם משום לילך ולגלות לאותו פלוני ושם אסור מטעם רכילות בכל גווני כמו שכתבנו למעלה בשם הרש\"ל דבזה לא מהני התירא דאפי תלתא. דזה אינו דמתני' סתמא קתני לא יאמר אני מזכה וכו' משמע אפילו לאחר, דלא קתני אני זכיתיך וכמו שהארכנו בזה בחלק ב' בהלכות רכילות בכלל ג' ס\"ג בכמה ראיות דכוונת המשנה לאסור אפילו לגלות לאחר. ואין לומר דמתניתין לא איירי באופן שישאר ג' לצד אחר ולהכי אסור, גם זה אינו, דהא בחמשה בודאי איירי במתניתין כדמשמע במשנה שם דמתחלה קתני הוסיפו הדיינין ואין מוסיפין פחות משנים וכדאיתא בחושן משפט בסימן י\"ח ס\"א והלא זה שאמר מתחלה אינו יודע מצטרף עתה גם כן לעיין בדין זה כמו שנפסק בחושן משפט שם כשיטת הרמב\"ם ונפסק הדין בתר רובא דשלשה, דזה שאמר מתחלה אינו יודע כמאן דאיתא דמיא (ע\"ש במקור הדין והובא בקיצור בבאר הגולה ובביאור הגר\"א שם) ואכולה קתני וכשיצא מבית דין לא יאמר וכו', ואמרינן בבבא בתרא (ל\"ט ע\"א) לימא בדרבה בר רב הונא קמיפלגי דמר סבר בתרי וכו' ואם כן היאך סלקא דעתך לומר דבתרי הוי עבידי לאיגלויי וכשנאמר בפניהם תו לית ביה משום לישנא בישא והרי סתם משנה בסנהדרין אוסרת להדיין לגלות אפילו אם ישבו מתחלה הדיינין בחמשה ונפסק הדין בתר רובא והוא שלשה אם כן ישארו תרי בודאי כנגדם, אלא על כרחך משום דסתם אנשים כאלו שיושבין בדין זהירין בודאי מעון המר הזה ולא שייך גבייהו כלל היתר זה, וממילא הוא הדין גם כן לדידן דפסקינן בתלתא, דחד דינא להו לזה בתרי ולזה בתלתא. ואין לומר דהתם הטעם משום דמוציאין אותן מתחלה לחוץ וכדאיתא שם בגמרא להדיא בשם רב נחמ' כך היו אנשי ירושלים עושין ובחושן משפט בסימן י\"ח בס\"א הנ\"ל לאחר שקבלו עדותן יוציאו כל אדם לחוץ וישאו ויתנו בדבר ובסמ\"ע שם בסק \"א הטעם כדי שלא יוודע לבעל דין מי הוא המזכה ומי הוא המחייב ואם כן הוי כאלו גילו בהדיא וציוו שיהא כל אחד נזהר שלא לגלות ובזה לכולי עלמא אסור אפילו אם נאמר לפני כמה אנשים וכמו שנפסק בהגהות מיימוני ובסמ\"ג לאוין ט'. אבל באמת זה אינו דזה לשון הגמרא שם (דף ל'.) מכניסין למאן אילימא לבעלי דין התם קיימו (והא דקתני במשנה ומוציאין את כל האדם לחוץ היינו חוץ מבעלי דין וכמו שכתב הנמוקי יוסף ובחושן משפט בסימן כ\"ח בסמ\"ע ובביאורי הגר\"א בס \"ק מ\"ו דהבעלי דין צריכין להיות בעת קבלת העדות דאין מקבלין את העדות שלא בפני בעל דין מה שאין כן בברייתא דר' נחמ' דקתני מתחלה ומכניסין את העדים וכו' יותר ניחא לומר דהאי ומוציאין אותן לחוץ אכל אדם קאי ואף על בעלי דינים או כגירסת הרי\"ף והרא\"ש דגרסי בהדיא במילתא דר' נחמ' גמרו את הדבר היו מכניסין לבעלי דינין) אלא לעדים כמאן דלא כר' נתן משמע בגמרא דאי הוי מוקמינן דלא כר' נתן הוי ניחא לומר דכוונת המשנה על עדים ובעלי דין התם קיימי ואם כן היאך יפרשו הסיפא וכשיצא מבית דין וכו' והרי כיון דבעלי דין עומדים שם ליכא גלוי מילתא כלל ואפילו הכי אסור *. (באר מים חיים) הגה\"ה: ואף שאכתי יש לבע\"ד לדחות ולומר דזו הס\"ד אזלא לפי מסקנא דב\"ב דמסקינן שם בבבא בתרא בתלתא דוקא לית בה משום ל\"ב וזו המשנה איירי בחמשה דוקא, אבל האמת יורה דרכו, דמתניתין סתמא קתני וכשיצא מבית דין וכו' שחבירי רבו עלי משמע אפילו אם הוסיף עד ז'. (הגהה) ואין לדחות דטעם המשנה שאסור לגלות משום אמירת מה אעשה דמשמע דעדיין הוא מסכים לבעל דין שדבריו טובים ונכוחים אך מה הוא יכול לעשות ודבריו כעין דברי אבשלום עי\"ש בקרא (שמואל ב', ט\"ו) שבזה המשיך את לבן של ישראל אליו לחלוק על דוד, ודבר זה בוודאי אסור לכל הדיעות שבזה הוא מכניס טינא בלב הבעל דין על הדיינין יותר משאם היה מתגלה לו סתם מעצמו דנפסק דינו בתר רובא, דבאמת כיון שציותה התורה לילך בתר רוב אלמא דרצון התורה דדעת המרובים מסכימים יותר אל האמת, ולכך הוא חייב מן התורה לשלם כיון דאינו יכול זה הדיין לברר טעותם מתוך דבר משנה ואין צריך להיות בלבו שום שנאה על אחד מהמחייבים עבור זה כמאמרם האי מאן דשקלוה לגלימיה בבית דין ילך ויזמר, דהדיינים חס ושלום אין עושין לו שום רעה מזה, אך הוא בדבריו שאומר מה אעשה מדאיב את לבו עליהם לומר דבאמת זכאי הוא וגם דעתו מסכים לזה אך חביריו רבו עליו והוא כעין מעורר מדנים ומחלוקת בין איש לרעהו. אבל באמת כד דייקת גם זה אינו דחיה, דאם כן יקשה אמאי אמר ר' יוחנן שם (דף ל') בגמרא דכותבים בפסק דין זכאי סתם ולא יזכור שהיה שם ויכוח בין הדיינים משום לא תלך רכיל, והרי בשטר לא נזכר לשון מה אעשה רק סיפור הויכוח שהיה ביניהם מתחלה ואחר כך עמדו למנין, ותדע שגם בחושן משפט בהעתיקו את דברי המשנה להלכה לא נזכר לשון מה אעשה אלא ודאי כמו שכתבנו מתחלה דבאנשים כאלו לא שייך האי התירא דאפי תלתא כלל. ובזה יהיה גם כן ניחא מה שדברנו לעיל בענינא דרבי יהודא בן גרים שחשבו רבי שמעון בר יוחאי ליהודא בן גרים לבעל לשון הרע והענישו עבור זה, דרבי שמעון בר יוחאי דיבר דבריו באפי תלתא, דכיון דהתם גדולי הדור הוו לא שייך גבייהו כלל זה. ולכאורה יש לדחות ראייתי בשנקדים מה שכתב בספר יד הקטנה דהיכא דהמספר הוכרח לספר דבריו אין שייך בזה התירא דאפי תלתא משום דאין לנו שום ראיה דנתרצה בדבר שיתגלה שמו, וראייתו היא גם כן ממשנה זו דסנהדרין וכשיצא וכו' הנ\"ל, אבל לענ\"ד נראה כדברי וכמו שכתבנו לעיל ראיה מהרמב\"ם והרשב\"ם דעיקר טעם ההיתר דאפי תלתא הוא משום מילתא דעבידא לאיגלויי ואין אנו צריכין לריצוי דידיה כלל, רק משום כיון דבלאו הכי סוף סוף יתגלה העגין לא אסרה התורה בזה משום לישנא בישא, ואף שמצאתי אחר כך בהשאילתות שמשמע לכאורה כסברת היד הקטנה ממה שכתב שם סוף פרשה וישב וכמאן דאמר ליה לך ואמור דמי, משמע דעיקר ההיתר הוא משום ריצוי, יש לומר דמה שהוצרך השאילתות לומר כן היינו לענין שיהא מותר להגיד אחר כך ברכילות אפילו למריה וכדמשמע שם דהוא סבירא ליה כפירוש הרשב\"ם, מה שאין כן לענין שיהא מותר אחר כך לאחד מהשלשה להגיד הלשון הרע לאחר, סגי בהאי סברא דכתב שם השאילתות דהוי כפרהסיא, דהיא היא הסברא דעבידא לאיגלויי, ואפילו אם לא יסכים המעיין לדברינו ויאמר דעיקר טעם המשנה משום סברת היד הקטנה הזו, או משום דלא שרי באפי תלתא רק לספר בדרך אגב וכמו שכתבנו למעלה שזה הדין גם כן בשם היד הקטנה, אף דאין לו ראיה הכרחית לדין זה ועיין בכ\"מ שם, ואם כן אין לי שום ראיה מהמשנה לדין זה אף על פי כן הדין שבפנים הוא אמת דפשוט הוא מצד עצמו. ואין לדחות את דברי ממה שאמרו ( בבא בתרא לט&#44; ב ) גידל בר מניומי הוי ליה מחויאתה למחויי אתא ואשכחיה וכו' והרי שם היו ג' אמוראים ואם כן היאך יספרו אחר כך שפלוני דיבר עליו שהוא גזלנא, דזה אינו, דכבר הסכים הרשב\"ם וכן משמע מתוספות שם דבמחאה אין שייך בו לשון הרע דלא כרבותיו. (יג) אוהביו וכו' . ואין סתירה לזה ממחאה דבכל גווני הוי מחאה, דאין שייך בו לשון הרע וכנ\"ל ואדרבה כיון שהם אוהביו יספרו לו כדי שיזהר בשטרו. (באר מים חיים)",
    "char_count": 6729,
    "word_count": 1324
  },
  {
    "id": 15,
    "type": "lashon_hara",
    "klal": "כלל ב",
    "seif": "ו",
    "title": "כלל ב - סעיף ו",
    "content": "<< ·  חפץ חיים - הלכות לשון הרע · ב · ו · >> עוד נראה לי דדוקא (יד) באותה העיר, ששמע באפי תלתא, מתר לגלות משום דחברך חברא וכו', אבל לא בעיר אחרת, אף דשירות מצויות מזו לזו, ועין בבאר מים חיים. (יד) באותה העיר. דאי לאו הכי קשה מאוד כל הדין דאפי תלתא לפי מה שמשמע לכאורה מבבא בתרא (ל\"ט ע\"א) שמשווה הגמרא לשון הרע ומחאה כי הדדי עי\"ש, ולפי מה שכתב הרמב\"ם דלשון הרע נקרא כל דבר שאם ישמע בין אנשים יגרום לו היזק בגופו או בממונו או להצר לו ואם כן למשל אם אומר על אחד שהוא איננו בעל מלאכה כלל שהוא מקלקל בגדים ואינו יודע דבר זה לאמתו (דאם הוא יודע בעצמו שהוא כן ומכוין לסלק בזה היזק מאחר שרוצה ליתן לו בגד לתפור יתבאר אי\"ה לקמן בחלק ב' בכלל ט') הוא לשון הרע גמורה דמאמר כזה אם יתפרסם יוכל לסבב לו היזק גדול, והנה אם כן אם יאמר עליו אחד דבר זה בפני שלשה אנשים במדינה זו או בעיר זו שאין דר בה אותו בעל מלאכה יהיה מותר אחר כך לאחד מהשלשה לומר זה בעירו מטעם דחברך חברא אית ליה ושיירות מצויות מזו לזו ובודאי לבסוף יתגלה לעין הכל כמו במחאה אין סברא כלל לומר כן. ומה שמשמע בגמרא דדמי למחאה היינו בדבר שהוא אוושא מילתא כמו התם שאוכל שדה חבירו בגזלנותא שהוא דבר, הרגיל להיות מתפרסם והולך מדי שעה בשעה, כן הוא ענין לשון הרע גם כן כגון אם נשמע על אחד שבא על אשת איש וכדומה מהעונות הגדולות, וכהאי גוונא בעניני רכילות בדבר שהוא מרעיש את אזני הבריות, בזה אפשר לומר דשייך דינא דאפי תלתא אפילו מעיר לעיר כמו במחאה, מה שאין כן בדברים הקטנים דאין דרכן להשמע כל כך בודאי אין נשמע מעיר לעיר, ואפשר יותר דאפילו באותה העיר אם העיר גדולה לא שייך האי דינא דאפי תלתא כן נראה לי. (באר מים חיים)",
    "char_count": 1459,
    "word_count": 303
  },
  {
    "id": 16,
    "type": "lashon_hara",
    "klal": "כלל ב",
    "seif": "ז",
    "title": "כלל ב - סעיף ז",
    "content": "<< ·  חפץ חיים - הלכות לשון הרע · ב · ז · >> לוח יומי: שנה פשוטה - ג' חשון, ב' אדר, ב' תמוז. שנה מעוברת - ג' חשון, י\"ב אדר א', כ\"ב סיון. ואם האומר הזהיר שלא לגלותו, אפלו אמר (טו) בפני רבים, יש בו משום לשון הרע, למי שיגלה אחר כך אפלו במקרה. ואפלו אם הוא רואה שאחד מהשומעים או שנים לא שמרו את האזהרה הזו וגלוהו לאחרים, אף על פי כן (טז) השלישי הזה אין לו לגלות את הדבר לאחרים אפלו במקרה, ועין בבאר מים חיים. (טו) בפני רבים וכו' . כן הוא בסמ\"ג והגהות מיימוני והכ\"מ והטעם משום אזהרתו שהזהירם שלא לגלות וגם אין שם טענת חברך חברא אית ליה שכל אחד יזהר מלגלות סודו כן כתב הכ\"מ, ואף דבעלמא גם כן אסורים לגלות מטעם לשון הרע ואף על פי כן התירו באפי תלתא, היינו משום דעשוי הוא להתגלות וממילא לית ביה משום לשון הרע וכנ\"ל, מה שאין כן בזה דמטבע אינו עשוי הוא להתגלות מחמת שהיה זה הדבר בתורת סוד. וראיה לדין זה כתוב בדברי הגהות מיימוני והסמ\"ג גופא. ועוד יש להביא ראיה לזה מבבא בתרא (ל\"ט ע\"א) דהגמרא מדמה לשון הרע ומחאה כי הדדי, ובמחאה אמרינן שם דהיכא דצוום לא תיפוק לכו שותא תו לא הוי מחאה דלא שייך חברך וכו', ועוד מ בבא בתרא (דף מ\"ב ע\"א) מאן דיזיף בצינעא יזיף ומבקש שלא לפרסם הדבר עי\"ש. (טז) השלישי הזה . דלא מבעי לסברת היד הקטנה הנ\"ל דכל ההיתר דאפי תלתא הוא משום שמסתמא נתרצה בדבר אם כן בזה חזינן דלא נתרצה בדבר בודאי אסור לו עדיין לגלות ואיסור לשון הרע עליו אם יגלהו, ואפילו לפי מה שכתבנו למעלה דהטעם הוא משום דעל ידי אפי תלתא בודאי עשוי להתגלות ועל כן לא אסרה התורה בזה משום לשון הרע, נראה גם כן דבזה שלא עברו על הציווי עדיין כי אם שנים הלא מסקינן בבבא בתרא (ד' ל\"ט ע\"ב) דכולי עלמא אית להו דרבה בר רב הונא דעל ידי תרי לא עבידא לאיתגלויי, ומסתמא הסברא הוא דלכך על ידי תלתא עשוי להגלות לכל דכל אחד כשיגלה לחבירו וחבירו לחבירו ממילא יתגלה לכל, מה שאין כן על ידי שנים אפילו אם כל אחד מהם יגלה לחבירו אף על פי כן אין דרך להתגלות על ידי זה לכל, ואם כן בענינינו שלא עברו על הציווי כי אם שנים עדיין אין עשוי על ידי זה להתגלות לכל ויש להשלישי הזה משום לשון הרע אם יגלהו. ואפילו אם תדחה לדברינו ותאמר דדתירא דאפי תלתא הוא משום ששיערו חז\"ל שאי אפשר שכל השלשה יתאפקו מלגלות ובודאי יגלה אחד מהם וממילא עשוי על ידי זה לדתגלות לכל דחבוך חברא וכו' ואם כן בענינינו שעברו שנים על הצווי וגילוהו גם כן עשוי על ידי זה להתגלות ממילא לכל לבסוף דחברך חברא וכו', אף על פי כן נראה דאין להשלישי הזה לגלות מטעם אחר, דהרי פלוני מסר להם הדבר בסוד ועל זה נאמר הולך רכיל מגלה סוד, וכי משום ששנים עברו על הדבר הותר לו להשלישי הזה, ולא גרע ממה דאמרינן ב יומא (דף ד':) מנין לאומר לחבירו דבר שהוא בבל יאמר עד שיאמר לו לך אמור וכו' וכל שכן בזה. ולפי זה אפילו אם סיפר אחד דבר לשון הרע על חברו בפני ארבעה והזהירם שלא לגלות ועברו שלשה וגילוהו גם כן אין מותר אחר כך להרביעי לגלות במקרה אף דכבר נתפרסם הדבר ונודע לכל על ידי אלו השלשה והטעם כמו שכתבנו. (ואף על פי כן לא ברירא לי הא מילתא היטיב וגם הדין שבפנים דאפשר דכוונת המצוה לא היה רק אם יקיימו כולן את דברו מה שאין כן בזה ששלשה עברו על דברו והוא הדין בהנ\"ל לפי מה שכתבנו למעלה מה יועיל אם זה יעמיד על עצמו מלגלות בלאו הכי יתגלה עתה לעין הכל, ואולם כל זה הוא לסברתינו, אבל לסברת היד הקטנה הנ\"ל אסור בכל גווני כל כמה דלא חזינן דנתרצה בדבר). (באר מים חיים)",
    "char_count": 2952,
    "word_count": 614
  },
  {
    "id": 17,
    "type": "lashon_hara",
    "klal": "כלל ב",
    "seif": "ח",
    "title": "כלל ב - סעיף ח",
    "content": "<< ·  חפץ חיים - הלכות לשון הרע · ב · ח · >> אין חלוק בלשון האזהרה, בין שצום (יז) שלא ידברו עוד מזה הענין כלל, ובין שאמר להם, שאל יודע מכם דבר, בכל גוני {בכל האפנים} אסור לגלות מהגנות של פלוני אפלו לאחר, וכל שכן למי שנאמר עליו, דעל ידי שיגלה לאחר, יתגלה לבסוף לכל ואפלו לו, דחברך חברא אית לה * . עוד נראה פשוט, (יט) דדוקא אם השומעים היו שלשה, לאפוקי {להוציא} אם שנים ספרו בפני שנים לא שיך האי התרא כלל, ועין בבאר מים חיים. &#8207;*) אבל אם ציוה שלא יגלו זה לאותו פלוני, אפשר דמותר לגלות במקרה לאחר. (יח) ואף דבכל מקום אסור לשון הרע ורכילות הוא אפלו אם לא נשמע מהמספר שום אזהרה על זה, היינו במספר שלא באפי תלתא, אבל בנדון דידן, אם אין לשון אזהרתו כוללת לזה, אם כן הוא דבר שעשוי להתגלות לבסוף, ולא אסרה התורה בזה משום לשון הרע אם אינו מכון לגלות, וצריך עיון. (יז) שלא ידברו . הוא מבבא בתרא ל\"ט הנ\"ל בגמרא דלא תיפוק לכו שותא במחאה והוא הדין בלשון הרע וכנ ל. (יח) אפשר דמותר . מקור הספק הוא ממה שמשמע בבבא בתרא (ל\"ט שם) דבמחאה אם אמר לא תימרו ליה הוי מחאה משום דכוונתו היה ליה לא תאמרו לאחריני תאמרו ע\"ש ואפשר דאף על פי כן יש לחלק בין לשון הרע למחאה וצ\"ע. (באר מים חיים) (יח) לגלות במקרה לאחר . ואף דבכל מקום אסור לשון הרע ורכילות הוא אפלו אם לא נשמע מהמספר שום אזהרה על זה, הינו במספר שלא באפי תלתא (בפני שלשה), אבל בנדון דידן, אם אין לשון אזהרתו כוללת לזה, אם כן הוא דבר שעשוי להתגלות לבסוף, ולא אסרה התורה בזה משום לשון הרע, אם אינו מכון לגלות, וצריך עיון.(הגהה)",
    "char_count": 1361,
    "word_count": 280
  },
  {
    "id": 18,
    "type": "lashon_hara",
    "klal": "כלל ב",
    "seif": "ט",
    "title": "כלל ב - סעיף ט",
    "content": "<< ·  חפץ חיים - הלכות לשון הרע · ב · ט · >> לוח יומי: שנה פשוטה - ד' חשון, ג' אדר, ג' תמוז. שנה מעוברת - ד' חשון, י\"ג אדר א', כ\"ג סיון. וכל זה שדברנו הוא מצד אסור האמירה בעצמו, אבל, חס ושלום, להוסיף אפלו תבה אחת או להטעים את הדבר בפני השומע, לומר שהמעשה שנשמע על שמעון, יפה נשמע עליו וכיוצא בזה, זה ודאי אסור בכל גוני, דהוא מקלקל אותו בדבריו, יותר ממה שהיה נשמע עליו לבסוף מעצמו על פי הסברא דאפי תלתא. ועוד, דבזה מוכח שמקבל דבר זה לאמת, וזה אסור לכלי עלמא בכל גוני, וכמו שיתבאר אם ירצה ה' לקמן בכלל ז' סעיף א', עין שם. ועל כן צריך לזהר מאד, אפלו אם מפרסם (כ) על אדם ענין אחד לרע שעשה בנערותו, אך מאז ועד עתה הוא מתנהג כשורה, או שמפרסם על אבותיו, שלא היו נוהגים כשורה כלל, והוא אינו אוחז בדרכיהם, וכל כהאי גונא {וכל כיוצא בזה} בדבר שעל פי אמת אין עולה עליו, אסור לגנותו ולבזותו אצל חבריו בזה, ומי שהוא עובר על זה ומספר בדברים אלו בפני בני אדם, אפלו שלא בפניו, כדי לבזותו בעיני עמו, אפלו לא יוסיף שום דבר על האמת, הוא מכלל כת מספרי לשון הרע, שאינם מקבלים פני שכינה, כמו שכתב בשערי תשובה במאמר רי\"ד, ולא שיך על זה כלל התרא דאפי תלתא {ההתר של בפני שלושה}, אף שדבר זה מפרסם בפי כל, אחרי שעל פי אמת אין עליו שום גנאי בזה, כמו שכתב ביחזקאל י\"ח: \"בן לא ישא בעון האב וגו' כל פשעיו אשר עשה לא יזכרו\" וגו' והוא עושהו עבור זה ללעג בפי הבריות. (כ) אם מפורסם וכו' וכל כהאי גוונא בדבר שעל פי אמת וכו' . ואף שבאמת אין צריך שום ראיה לכל זה כי דברים פשוטים הם, אף על פי כן אראה לך מקור זה בספר חסידים בסי' מ\"ד כשחושב שם הד' כיתות שאין מקבלות פני שכינה דקחשיב בזה כת מספרי לשון הרע כתב שם וזה לשונו, לשון הרע מספר בגנות של חבירו אפילו דבר אמת וגם משל הדיוט הוא. וכתב המפרש על זה וזה לשונו, רוצה לומר זה הגנאי הוא מורגל בפי כל והוא למשל בפיהם אף על פי כן אסור לספר בגנותו עכ\"ל. (באר מים חיים)",
    "char_count": 1673,
    "word_count": 355
  },
  {
    "id": 19,
    "type": "lashon_hara",
    "klal": "כלל ב",
    "seif": "י",
    "title": "כלל ב - סעיף י",
    "content": "<< ·  חפץ חיים - הלכות לשון הרע · ב · י · >> ודע עוד דכל ההתר דאפי תלתא הוא מצד האומר, אבל מצד השומע, דהינו, אם הוא יודע את טבע השומע, שתכף כשישמע יקבל דבר זה לאמת על שמעון ויוכל להיות, שיוסיף עוד דברים לגנאי עליו, לאדם כזה אסור לומר שום רמז של גנאי על חברו בכל גוני, והמספר לו עובר א\"לפני עור לא תתן מכשול\", וכמו שהארכנו לעיל בפתיחה בלאו זה, עין שם. וכל זה שכתבנו בכלל זה לאסור, הוא אפלו אם לא יזכיר המספר הזה שם המספר הראשון שספר באפי תלתא, רק יספר סתם, שכך וכך נשמע על פלוני, אפלו הכי {אף על פי כן} אסור. ואחרי כל הדברים והאמת האלה שבארנו, ראה אחי, כמה יש להתרחק מקלא זו, שכמעט אין לה מקום במציאות, ובפרט שאך אם יצטרפו כל הפרטים, גם כן צריך עיון אם הלכה כדעה זו, אחרי שלדעת הרבה פוסקים אין שום מקור לקלא זו מהש\"ס {וכמו שכתבנו בסוף סעיף קטן ד' בבאר מים חיים}, לכן השומר נפשו ירחק מזה. (כא) צריכין ליזהר . מקורו מסנהדרין (כ\"ט:) ומנין כשיצא מבית דין לא יאמר אני מזכה וכו'. ומה שכתבנו הוסכם ביניהם, כמ\"ש בפנים בסעיף ז' וח'. (כב) לספר לאיש הנוכחי . כמו שביארנו לעיל באריכות בשם הרש\"ל שפסק להלכה דברכילות לא מהני התירא דאפי תלתא. (כג) רק במקרה . והטעם דלא מהני בזה התירא דאפי תלתא לומר דכיון שהיו ג' החולקים נגד ד' בודאי לבסוף יתגלה דעתם, דכד דייקת תמצא שזה מקלקל בדיבורו יותר ממה שהיה מתגלה לו לפלוני לבסוף מעצמו, דדבר ידוע הוא דבכל ענין שצריך להתיישב בדבר כגון בעניני הדין ובעניני הנהגת העיר הרבה פעמים לא יוכל אדם יחידי לכוין בהבטה ראשונה במחשבתו ענין גמר הדבר עד שיתקבצו דעות האדם זה בזה, וכל אחד שומע את דברי חבירו עד שעל ידי זה יתברר עצם הדבר וענינו על דרך התכליתי לטוב לפי רובי הדעות, כי הם מסתמא מכוונים יותר להאמת מן המעוט, ולכן על דרך האמת צריכין שיכנעו המעוט להרוב ויסכימו עמהם אחרי שהם רואים שרובי דעות האדם אינם מסכימים לדבריהם וכן ה\"ה לענין זקן ממרא שנחלק על חכמי עירו צריך לעלות לירושלים, ואם גם להם ספק עומדים למנין והולכין בתר רוב, ואם חזר לעירו ועשה מעשה כהמיעוט היה חייב מיתה כמבואר בסנהדרין כיון שראה שנפסק הדין ברוב שלא כדבריו, וכן הוא הענין בנידון דידן שתים רעות הוא עושה, אחד שאין לו להזכיר את דבריו הראשונים אחרי שראה שנפסק הדין ברוב שלא כדבריו וכמו שביארנו, ואין זה כי אם מעורר מדנים ומריבות בזה. ועוד אם יתגלה לבסוף לבעל דין מעצמו על ידי הסברא דחברך וכו' שמיעוט הקהל הסכימו עמו מתחילה רק שאחר כך נגמר הענין בין כולם לחייבו לא יהיה לו שנאה כל כך על המחייבים, דיחשוב סוף כל סוף היה אחר כך הסכם מכל הקהל לחייבו, ומה שזכוהו מתחלה דבר ידוע הוא שאין אדם יכול לכוין תיכף אל מטרת הענין וכנ\"ל ואחר כך חזרו בהן אלו אנשי המעוט והסכימו כולם לנגדי, מה שאין כן אם ישמע שגם עתה דעת היחידים עמו שאומרים שבעולה חייבוהו ואין דעתם נוחה בזה אך אינם יכולים לריב עמהם, בודאי יתעורר מדנים בזה, ויולד שנאה חזקה בלבו על השאר, והוא רכילות גמורה. ומה שאין מספרים לו רק לאחר, כבר ביררנו לקמן בהלכות רכילות [כלל ג' ס\"ג] דאפילו לספר פלוני עשה עול לפלוני גם כן בכלל רכילות הוא. (כד) ולפי דעת היד הקטנה . הוא מה שכתב בפרק ט' מהלכות דעות בענינא דאפי תלתא דכל ההיתר דאפי תלתא הוא דוקא אם לא היו אלו השלשה והמספר מתחילה עסוקים באותו ענין רק בא מעצמו לפני אלו השלשה ואמר כך וכך על שמעון אם כן מזה ראיה דנתרצה בדבר שיתגלה שמו לבסוף דחברך וכו' אבל אם היו מתחילה כולם עסוקים באותו ענין וכל אחד הוצרך לומר דעתו בזה הענין אף שמדעת אחד נשמע גנאי (והוא הדין כל דדמי ליה כמו שביארנו כמה פעמים) על איש אחר אף על פי כן אסור להאחד מהשלשה לגלות שם האומר דאין לנו שום ראיה דנתרצה בדבר עד כאן לשונו ומה שכתבנו בין אם עמד וכו', הוא כמו שמבואר לקמן בהלכות רכילות כלל א' ס\"ה עיין שם. (באר מים חיים)",
    "char_count": 3268,
    "word_count": 653
  },
  {
    "id": 20,
    "type": "lashon_hara",
    "klal": "כלל ב",
    "seif": "יא",
    "title": "כלל ב - סעיף יא",
    "content": "<< ·  חפץ חיים - הלכות לשון הרע · ב · יא · >> לוח יומי: שנה פשוטה - ה' חשון, ד' אדר, ד' תמוז. שנה מעוברת - ה' חשון, י\"ד אדר א', כ\"ד סיון. והנה לפי מה שבארנו בעזרת ה' יתברך הכללים דאפי תלתא, צריך לזהר, כשיושבין שבעה טובי העיר לעין בדבר הנהגת אנשי העיר בעניני הערכות וכיוצא בזה, בדבר שהוא חוב לזה וזכות לזה, ונחלקו בדעות ועמדו למנין והלכו בתר רבא {אחר הרוב}, כשיצאו מחדר הקהל, (כא) צריכין לזהר מאד כל אחד ואחד, שלא לספר אחר כך דעתו או דעת פלוני, שהיה מתחלה בענין זה להקל על אותו פלוני, אך חבריו רבו עליו והכריחוהו לילך בתר דעתם. ולא מבעי {וא\"צ לומר} אם הסכם ביניהם מתחלה, כשיצאו מחדר הקהל שלא לגלות או (כב) לספר לאיש הנוכחי גופא, שאליו נוגע החוב ההוא, בודאי אסור גמור הוא, אלא אפלו בסתמא, וגם איננו מכון לגלות, (כג) רק במקרה לספר לאחר בלשון שיראה מדבריו, שדעתו איננו נוטה לזה גם עתה, אך שאינו יכול לריב עבור זה עם חבריו הנשארים, גם כן אסור גמור הוא, (ולפי (כד) דעת היד הקטנה, אפלו אם יספר סתם, איך שדעתו היה מתחלה להקל על אותו פלוני, ואחר כך עמדו למנין והלכו בתר רבא, גם כן אסור), ואין שום נפקא מנה {הבדל} בין למספר דבר זה מעצמו, ובין אם עמד עליו חברו בחרופין על דבר זה הפסק שיצא מאתם על דבר פלוני ופלוני, בכל גוני {בכל האפנים} אסור להטיל את העולה על חברו ולסלקה מעליו, אף שהוא אמת. (כא) צריכין ליזהר . מקורו מסנהדרין (כ\"ט:) ומנין כשיצא מבית דין לא יאמר אני מזכה וכו'. ומה שכתבנו הוסכם ביניהם, כמ\"ש בפנים בסעיף ז' וח'. (כב) לספר לאיש הנוכחי . כמו שביארנו לעיל באריכות בשם הרש\"ל שפסק להלכה דברכילות לא מהני התירא דאפי תלתא. (כג) רק במקרה . והטעם דלא מהני בזה התירא דאפי תלתא לומר דכיון שהיו ג' החולקים נגד ד' בודאי לבסוף יתגלה דעתם, דכד דייקת תמצא שזה מקלקל בדיבורו יותר ממה שהיה מתגלה לו לפלוני לבסוף מעצמו, דדבר ידוע הוא דבכל ענין שצריך להתיישב בדבר כגון בעניני הדין ובעניני הנהגת העיר הרבה פעמים לא יוכל אדם יחידי לכוין בהבטה ראשונה במחשבתו ענין גמר הדבר עד שיתקבצו דעות האדם זה בזה, וכל אחד שומע את דברי חבירו עד שעל ידי זה יתברר עצם הדבר וענינו על דרך התכליתי לטוב לפי רובי הדעות, כי הם מסתמא מכוונים יותר להאמת מן המעוט, ולכן על דרך האמת צריכין שיכנעו המעוט להרוב ויסכימו עמהם אחרי שהם רואים שרובי דעות האדם אינם מסכימים לדבריהם וכן ה\"ה לענין זקן ממרא שנחלק על חכמי עירו צריך לעלות לירושלים, ואם גם להם ספק עומדים למנין והולכין בתר רוב, ואם חזר לעירו ועשה מעשה כהמיעוט היה חייב מיתה כמבואר בסנהדרין כיון שראה שנפסק הדין ברוב שלא כדבריו, וכן הוא הענין בנידון דידן שתים רעות הוא עושה, אחד שאין לו להזכיר את דבריו הראשונים אחרי שראה שנפסק הדין ברוב שלא כדבריו וכמו שביארנו, ואין זה כי אם מעורר מדנים ומריבות בזה. ועוד אם יתגלה לבסוף לבעל דין מעצמו על ידי הסברא דחברך וכו' שמיעוט הקהל הסכימו עמו מתחילה רק שאחר כך נגמר הענין בין כולם לחייבו לא יהיה לו שנאה כל כך על המחייבים, דיחשוב סוף כל סוף היה אחר כך הסכם מכל הקהל לחייבו, ומה שזכוהו מתחלה דבר ידוע הוא שאין אדם יכול לכוין תיכף אל מטרת הענין וכנ\"ל ואחר כך חזרו בהן אלו אנשי המעוט והסכימו כולם לנגדי, מה שאין כן אם ישמע שגם עתה דעת היחידים עמו שאומרים שבעולה חייבוהו ואין דעתם נוחה בזה אך אינם יכולים לריב עמהם, בודאי יתעורר מדנים בזה, ויולד שנאה חזקה בלבו על השאר, והוא רכילות גמורה. ומה שאין מספרים לו רק לאחר, כבר ביררנו לקמן בהלכות רכילות כלל ג' ס\"ג דאפילו לספר פלוני עשה עול לפלוני גם כן בכלל רכילות הוא.(באר מים חיים)",
    "char_count": 3075,
    "word_count": 603
  },
  {
    "id": 21,
    "type": "lashon_hara",
    "klal": "כלל ב",
    "seif": "יב",
    "title": "כלל ב - סעיף יב",
    "content": "<< ·  חפץ חיים - הלכות לשון הרע · ב · יב · >> לוח יומי: שנה פשוטה - ו' חשון, ה' אדר, ה' תמוז. שנה מעוברת - ו' חשון, ט\"ו אדר א', כ\"ה סיון. עוד ראיתי לכתב דבר אחד בפרוש מפני שראיתי שהרבה אנשים מרגלין בזה, והוא כשדורש אחד בבית המדרש אסור על פי הדין להלעיג ממנו ולומר, שאין בדרשותיו ממש ושאין מה לשמע, ובעונותינו הרבים, ראינו שהרבה אנשים פרוצין בזה, ולא יחשבו הלעג הזה לאסור כלל, ועל פי הדין הוא לשון הרע גמורה, שעל ידי דבור כזה מצוי הוא שגורם הזק לחברו בממונו וכמה פעמים צער וביוש גם כן, כי לו יהי שהוא דבר אמת, הלא לשון הרע אסור אפלו על אמת, כי מה תועלת מכון המלעיג ומתלוצץ אחר זה בליצנותו *, כי אם בעל נפש הוא, אדרבה, צריך ליעץ לו אחר כך בינו לבין עצמו ולהעריך לפניו, שיאמר באפנים אחרים, שבאפן זה שהוא אומר עתה, אין דבריו נשמעים, ובעצה זו היה מקים גם כן \"ואהבת לרעך כמוך\", ועל כל פנים שלא לעשותו על ידי זה ללעג בפי הבריות, (כה) ולא מהני בזה התרא דאפי תלתא ** כמו שבארתי היטב בבאר מים חיים. (הגהה) ודע אחי דכל זה הוא אפלו היו כל דברי המלעיג אמת, אף על פי כן אסור להטעים את הדבר לפני השומע כדי לגנות לזה, וכאשר תחשב היטב, תמצא שהמלעיג מערב גם כן הרבה שקרים בהתולו, כי הרבה פעמים מצוי הוא שהמלעיגין, כשפותחין פיהם להלעיג מהדרשן, אומרים שהדרשן בעצמו אינו יודע מה הוא מדבר והוא מתעתע בדבריו, וכיוצא בהתולים וליצנות, אשר מבעיתים את לב שומעיהן. (ויותר מזה, שמוציאין לעז עליו ואומרים, שכל הדרשה שהוא דורש אין כונתו, רק בשביל הנאת עצמו ובאמת לא כן הדבר, כי אפלו אם נאמר, שאם לא דחקהו הכרח ביתו, לא היה נוסע מביתו כדי להוכיח, אבל מכל מקום מנין להמלעיג לומר שאין כונתו רק בשביל עצמו? דלמא, בשעה שהוא דורש, מכון העקר שהעולם ישמעו דברי מוסר ויראת ה', רק שרצונו גם כן שהעולם יספיקו אותו, כמו שמצינו במאמרי חז\"ל, שמחיבין אנו להחזיק תופשי התורה בכל יכלתנו, ובמחשבה כזו הוא נחשב לצדיק גמור, כמו שאמרו חז\"ל ב בבא בתרא (דף י':) : האומר סלע זו לצדקה בשביל שיחיה בני הרי זה צדיק גמור, וכעין זה ב בבא מציעא (דף פ\"ב) במלוה צריך למשכון, מר סבר מצוה קעביד (עשה) שהלוה, ומר סבר שלהנאתו מתכון, ואין כאן מצוה, וידוע דהלכה כר' עקיבא מחברו. רק שצריך לזהר, שמאיזה סבה שיתהוה אחר כך לבנו, חס ושלום, או בעניננו, שלא יספיקו לו אנשי העיר, לא יתחרט אחר כך למפרע על המצוה של צדקה או הוכחה שלו, ועין בתוספות פסחים (דף ח': דבור המתחיל \"שיזכה\"), ועל פי אמת נצטוינו דבר זה בתורה לדונו לכף זכות, שזה הוא כונתו כמה דכתיב: \"בצדק תשפט עמיתך\"). ועל פי הרב, הלעג הזה הוא מצוי באותן האנשים, שאין להם יראת ה' על פניהם, ולכך כששומעין דברי מוסר והוכחה על ההתרשלות משמירת התורה, שהוא נגד רצונם, כמו שנאמר: \"לא יאהב לץ הוכח לו\", רואין למצא פגם בהמוכיח ובאמת, כבר אמרו חז\"ל בקדושין בפרק עשרה יוחסין: כל הפוסל במומו פוסל, ובפרט שהרבה פעמים מצוי שאין ממה להלעיג, כי באמת כמה פעמים תלוי הדרשה לפי רצון השומע, כי יש אנשים שרצונם ותשוקתם הוא רק לפרוש חדש בפסוקים, ויש לחקירה, ויש למשלים, ועתה נחזה, וכי אם הדרשה שלו איננה לפי תשוקתו, ראוי לומר עליו שאין בדבריו ממש, הלא זה הוא שקר גמור?. ובפרט מה שמצוי, בעונותינו הרבים, שהוא מדבר רק מתוך שנאה, כגון, שיש לו שנאה על הרב שבעיר, שלא זכה אצלו בדין, או שהרב הוא מן האנשים השלמים מאד ביראת אלהים ובמצותיו, ומטבע אלו הלצים ובעלי הלשון לשנא את אלו האנשים בתכלית השנאה, עבור שיודעין שאין מסכימין לדבריהן ופעלותיהן המגנות, ודרך אנשים כאלו, כששומעין אחר כך להרב שדורש בבית הכנסת, גם הם רצים לשמע, וכונתם להרע כדי לגנותו אחר כך. כי כשהרב דורש דרשה גדולה בהרבה דברים, ויש מהן הרבה דברים טובים ומועילים מאד, כגון, שהוא מזרז את העם ליראת ה' ושמירת התורה, ודברים אחרים למטה מזה, כדרך של הדרשנים, זה האיש השונא לא יאמר עליו האמת, שזה הדבר שדרש הוא טוב מאד, וזה הוא גרוע מזה, רק יאמר הכל בדרך כלל, שאין ממש בדבריו. היש לשון הרע ושקר גדול מזה?; ויותר מזה, שבעת מרוצתו לבית הכנסת לשמע, איננו מתכון, רק לתפסו באיזה דבר, כדי שיהיה לו אחר כך במה להלעיג ולהתלוצץ מהרב, אף שהוא טועה בדמיונו, שהוא חושב שלא יודעו רעיונותיו לעין כל, אבל באמת לא כן הוא, כי לעתיד לבוא יתגלה גנות רעיונותיו לעין כל, כמו שכתוב: \"סוף דבר הכל נשמע\", ותרגם בתרגום: כי לבסוף יתגלה לעין הכל, ואז אוי ואבוי יהיה לאיש הזה עבור הליכתו לבית הכנסת ועבור שמיעתו ועבור הלישנא בישא שהוא מדבר אחר זה. כי באמת מצינו באבות (פרק ה): ארבע מדות בהולכי בית המדרש: הולך ואינו עושה שכר הליכה בידו; עושה ואינו הולך שכר מעשה בידו וכו'. והכא הוא מהפך להפך, שמתחלה עון הליכה בידו ואחר כך עון מעשה בידו, כי התורה הקדושה צותה: \"לא תלך רכיל בעמך\", להורות לנו שגם על הליכה יש אסור, לבד עון הרכילות בעצמו, כמו שמבאר בשל\"ה. ועל איש כזה שיך מאמר חז\"ל: המקדים רגליו לדבר עברה מקדימין לו מלאך המות. כי איש כזה, לבד שהוא מקדים רגליו לדבר בהליכתו לבית הכנסת, כדי שיהיה לו אחר כך ממה להלעיג, תראהו גם כן שתכף אחר הדרשה בעת אמירת הקדיש וענית אמן יהא שמיה רבה, שעל זה העולם קים, כמו שאמרו חז\"ל בסוטה: על מה העולם קים? א\"אמן יהא שמיה רבה\" דאגדתא, הוא לא יחוש לזה כלל, ותכף רץ אל חבריו, אשר הוא מכירם מכבר, שגם הם יסכימו עמו לבזות להרב, ויתחבר עמם בליצנות והתולים להלעיג מהדרשה: זה בנסח של ליצנות, וזה בנסח זה. וכמה פעמים יארע שמחמת זה אין שומעים גם כן לברכות של הש\"ץ. והנה אם נבוא לחשב האסורין שעבר הוא והשומעין לדבריו אין להם שעור. וכאשר תדקדק, תמצא בהם כל הלאוין והעשין המבארין לעיל בפתיחה, עין שם. ובאיש כזה מצויין הן כל השלש כתות שאמרו חז\"ל: כת שקרים, כת לצים, כת מספרי לשון הרע. וביותר, שהוא מונע את הרבים מעבודת ה' בזה, כי על ידי שהוא משפיל את כבוד הרב, לא יהיו דבריו נשמעין אחר כך לאנשי העיר כשיצום על עניני התורה והמצות. ה' ישמרנו מאיש כזה ומחבריו, השומעין לדברי הלץ ובעל לשון הרע הזה ושותקין, כמו שאמרו חז\"ל: כל המתלוצץ יסורין באין עליו, ואף השומע ושותק נענש. ועין לקמן בכלל ח', שם בארנו היטב את גדל היסורין של מבזה תלמיד חכם. (הגהה) (כה) ולא מהני בזה . דענין כזה החוש מעיד דתלוי לפי רצון השומע על פי הרוב כמו שכתבתי בהג\"ה, דבאמת אינו מצוי אפילו דרשה אחת שכולם יסכימו בהסכמה אחת לטוב או לרע רק זה אומר בכה וזה בכה, ואם כן מה שייך בזה לומר דבלאו הכי יתגלה לבסוף, דכמו שיש שלשה שמגנין ויתגלה על ידם לגנות כן בודאי יש גם כן כנגדן שמשבחין ויתגלה על ידם גם כן לטוב ומה שייך בזה התירא דאפי תלתא, ולבר מן דין לא שייך בזה אפי תלתא דהלא כתבנו לעיל שחס ושלום להוסיף אפילו תיבה אחת לגנאי יותר מכפי שעתיד להתגלות, ואם כן מניין הוא יודע בענין זה שגם חבירו יכלול בדרך כלל על כל הדרשה כולה ויאמר שקר כמותו שאין בדבריו ממש אולי יאמר האמת שדבר זה הוא טוב וזה איננו טוב, כי באמת כמעט אינו מצוי הוא שכל הדרשה כולה לא יהיה בה מה לשמוע, ועוד דהיכא שמתכוין להטעים את הדבר כדי לגנות את חבירו הלא אסור בכל אופן וכמו שכתבנו לעיל בס\"ט. (באר מים חיים) אם לא שנתערב בהדרשה ענינים של אפיקורסות, חס ושלום, ובאיש כזה אין אנו מדברים, ועין לקמן בכלל ח, סעיף ד.(הגהה)",
    "char_count": 6145,
    "word_count": 1204
  },
  {
    "id": 22,
    "type": "lashon_hara",
    "klal": "כלל ב",
    "seif": "יג",
    "title": "כלל ב - סעיף יג",
    "content": "<< ·  חפץ חיים - הלכות לשון הרע · ב · יג · >> אם אחד (כו) גלה לחברו באפי תלתא ענין עסקו ומסחרו וכיוצא בזה, (כז) דברים אשר בסתמא אסור אחר כך לגלות לאחר, פן יוכל להגיע לו על ידי זה הזק או צער, אך עתה שגלה לו דבר זה באפי תלתא, אם כן ראינו שאינו חושש לזה, אף אם יתגלה לבסוף, ולכן מתר לזה השומע ממנו לכתחלה לגלות לאחרים, כל כמה שלא גלה דעתו שהוא מקפיד על זה, אך (כח) שלא יחסרו לזה הפרטים המבארים לעיל בענינא דאפי תלתא ועין בבאר מים חיים. (כו) גילה לחבירו . זה העתקתי שיטת רש\"י בערכין (ט\"ז ע\"א) בד\"ה דמתאמרא באפי תלתא וכפי מה שביארנו באות ג' בבאר מים חיים את דבריו (כז) דברים אשר בסתמא . כנלענ\"ד דדוקא בענין זה צריך באפי תלתא אבל בלאו הכי לא צריך באפי תלתא וראיה ממה שכתב הרמב\"ם בהלכות דעות פרק ז' הלכה ה' והמספר דברים שגורמים וכו' וכשנאמרו דברים אלו וכו' משמע דדוקא בענין זה צריך באפי תלתא אבל בלאו הכי אפילו בלא אפי תלתא מותר. ואין להקשות על זה ממה שאמרו ביומא (דף ד':) מנין לאומר לחבירו דבר שהוא בבל יאמר עד שיאמר לו לך אמור תלמוד לומר לאמר עיין שם והובא דין זה בסמ\"ג, ואצל הקב\"ה חס ושלום לא שייך להצר לו או להזיקו אלמא דבכל גווני אסור עד שיתן לו רשות בפירוש, יש לומר דשם הוא מדה טובה בעלמא שצריך האדם להרגיל עצמו בזה בכל גווני כדי שלא יבא לעולם לקלקול על ידי זה, אבל כאן איירינן לענין איסור לאו של לשון הרע (ובהאי ניחא שלא הביא הרמב\"ם ז\"ל האי דינא דיומא). ועוד אפשר לומר דמאי דאמרינן שהוא בבל יאמר דוקא אם הכניסו בביתו ביחידי דמשמע קצת שהוא מקפיד בדבר שלא יתגלה דומיא דהתם דהכניסו הקב\"ה לאוהל מועד ביחידי וקולו של הקדוש ברוך הוא לא היה נשמע חוץ לאוהל כמו שכתב רש\"י בחומש בשם התו\"כ לכן אסור אף דלא חזינן שום ריעותא על ידי הגילוי, אבל אם סיפר לו בחוץ דלא היה שום גילוי מילתא כלל שהוא מקפיד, אז תלוי רק בזה, אם יוכל להיות לו קצת ריעותא עי\"ז שיגלה אסור אם לא שסיפר לו באפי תלתא, ואם לאו מותר, וכן משמע קצת בדברי מהרש\"ל בביאוריו על הסמ\"ג בלאו ט' עיין שם. (כח) שלא יחסרו לזה . והנה כל הפרטים שמבוארין לעיל מסעיף ד' ואילך בודאי צריך גם בזה, אבל הפרט דשלא יתכוין לגלות צ\"ע אם שייך גם בזה אחרי דהבעל דין בעצמו גילהו באפי תלתא אם כן בודאי נתרצה בדבר שיתפרסם דחברך וכו', ונ\"ל לחלק, דבענין עסקו ומסחרו כיון דדבר של ממון הוא ונתרצה בדבר מותר אפילו במתכוין לגלות, אבל אם היה ענין אחר שיוכל להגיע לו לבסוף עי\"ז בושת כגון שגילה לג' אנשים חטא אחד שלו שאם יתגלה זה לאנשים אחרים יגיע לו בושת עי\"ז אסור אפילו אם ישלמו כל הפרטים אם רק התכוין לגלות, ואף דהבעל דין בעצמו בודאי נתרצה לזה מכל מקום הוא לגלות בושתו נתכוין, וראיה לזה מבבא מציעא (דף נ\"ח ע\"ב) ברש\"י ד\"ה אע\"ג דדש ביה בשמיה וכו' זה להכלימו נתכוין הרי כמו שכת'. (באר מים חיים)",
    "char_count": 2409,
    "word_count": 492
  },
  {
    "id": 23,
    "type": "lashon_hara",
    "klal": "כלל ג",
    "seif": "א",
    "title": "כלל ג - סעיף א",
    "content": "<< ·  חפץ חיים - הלכות לשון הרע · ג · א · >> לוח יומי: שנה פשוטה - ז' חשון, ו' אדר, ו' תמוז. שנה מעוברת - ז' חשון, ט\"ז אדר א', כ\"ו סיון. כמה גדול אסור לשון הרע, שאסרתו התורה אפלו על אמת ובכל גוני, דלא מבעי אם הוא שומר את עצמו לספר עליו בסתר ומקפיד על זה שלא יתגלה לו דאסור, שעל ידי זה מקבל על עצמו גם כן ארור, כמה דכתיב \"ארור מכה רעהו בסתר\", אלא אפלו אם הוא משער בעצמו, (א) שהיה אומר דבר זה אך בפניו, או שהוא מספר לשון הרע על חברו בפניו ממש, גם כן אסור ולשון הרע מקרי, ובצד אחד גדול אסורו בפניו משלא בפניו, דבפניו, לבד אסור לשון הרע, הוא מלביש את עצמו על ידי זה במדת העזות והחצפה והוא מעורר יותר מדנים על ידי זה, וכמה פעמים בא על ידי זה גם כן לידי הלבנת פנים, וכמו שהארכנו לעיל בפתיחה בלאו ד\"לא תשא עליו חטא\". עין שם. (א) שהיה אומר וכו' בפניו ממש . כ\"כ התוספות ב ערכין (דף ט\"ו ע\"ב) בד\"ה כל מילתא וכו' והעתקתי לעיל את דבריהם וביארתי היטב בעזה\"י וכן כתב הרמב\"ם והסמ\"ג בלאוין ט' וכן מוכח מרבינו יונה בספרו שערי תשובה במאמר רי\"ד ורכ\"ח שאיסור לשון הרע הוא בין בפניו ובין שלא בפניו, ומחמת שקולא זו מצויה מאוד בפי ההמון ותולין את עצמן בדברי ר' יוסי שאמר מימי לא אמרתי דבר וחזרתי לאחורי, לכן מצאתי את עצמי מחוייב בדבר להאריך לפני המעיין כל השיטות והפירושים שמצאתי בדברי ר' יוסי למען יראה שאין שום קולא בדבר ואגב נתרץ קושית הכסף משנה גם כן ששייך בזה הענין. וז\"ל הרמב\"ם בהלכות דיעות פ\"ז בהלכה ה' אחד המספר בלשון הרע בפני חבירו או שלא בפני חבירו וידוע דהרמב\"ם אפילו על אמת קאי כמו שכתב בעצמו בתחלת הפרק הלכה ב' ועיין בכסף משנה שהקשה דלמה לא פסק כרבא דאית ליה כר' יוסי דז\"ל הגמרא שם בערכין אמר רבה כל מילתא דמיתאמרא באפי מרה לית בה משום לישנא בישא אמר ליה אביי כל שכן דאיכא חוצפא ולישנא בישא אמר ליה אנא כר' יוסי סבירא לי דאמר מימי לא אמרתי דבר וחזרתי לאחורי. ונראה לבאר הדברים היטב בעזה\"י דאין לפרש המימרא דר' יוסי בדברים שבינו לבין עצמו היה אסור לומר משום אונאת דברים כגון אם היה בעל תשובה לזכור לו מעשיו הראשונים או באדם בעלמא לזכור לו מעשה אבותיו וקרוביו או בשאר דברים של דופי לגנותו דזה בודאי אסור לגנותו בענין זה בפני חביריו ואין לזה שום מעלה במה שהיה אומרם בפניו כמאמר הספרי שהבאנו לעיל וזה לשונו, זכור את אשר עשה ה' אלהיך למרים וכו' שאין הנגעים באים אלא על לשון הרע והרי דברים קל וחומר מה מרים שלא דברה אלא שלא בפניו של משה כך וכו' ולענין זה אמרו בגמרא כ\"ש דאיכא חוצפא ולישנא בישא דאופן זה הוא לשון הרע גמורה האמור בתורה בכל מקום לאיסור כמו שכתוב בשערי תשובה במאמר רי\"ד ומה יועיל אם הוא משער שהיה אומרם בפניו כיון דבאמת דבר עולה הוא לגנותו בזה ועל ענין זה חס ושלום לא היה ר' יוסי מסיים לא אמרתי דבר וחזרתי לאחורי דהוא לשון הרע גמורה לכולי עלמא, וגם יש בזה איסור אונאת דברים אם הוא אומרם בפניו. וגם אין לומר דר' יוסי איירי במעשה עצמו שראה אותו שעבר עבירה שבין אדם למקום דבזה גם כן יקשה דהרי מחוייב מן התורה להוכיחו ואפילו בשעת תוכחה צריך להוכיחו בלשון רכה כדי שלא ילבין פניו ועל אחת כמה וכמה שלא להיות לו תיכף שונא עבור זה ולפרסם את קלונו וכמו שהארכנו בזה לעיל בכלל ב' בבאר מים חיים סק\"א. ואין לומר דאיירי ר' יוסי שראה אותו שעבר על לאו דאורייתא והתרה אותו ולא שמע לדבריו דבזה מותר לשנאותו כדאיתא בחו\"מ סימן רע\"ב והוא גמרא בפסחים (קי\"ג ע\"ב) ואם כן תו איננו בכלל עמיתך ולכך ממילא מותר לספר עליו גנות, והרי שם באותו דף אמרו שנתן לו רב פפא מלקות לזיגוד עבור דיבורו שדיבר על טוביה שחטא, הרי דגם זה הוא לשה\"ר ואסור מן הדין לספר אף שיודע שראמת אתו והוא אומרו בפניו כיון שהוא מספר ביחידי ואין ראוי דבריו להתקבל שם לשון הרע הוא על דיבור זה. ואין לומר דהתם מיירי שלא העיד בפניו, חדא דאמאי נגדיה רב פפא לזיגוד ולא קרי לטוביה שיעיד זיגוד בפניו, ועוד אין מקבלין עדות שלא בפני בעל דין ולישנא דגמרא משמע דאם היו מעידין בו בשנים היו מקבלין עדותן, ועוד דקאמר אסהיד ביה ולא קאמר עליה, וגם מתחלה קאמר ג' הקב\"ה שונאן ואחד מהם הרואה דבר ערוה בחבירו ומעיד בו ביחידי לישנא דמעיד בו משמע בפניו, והרי הקב\"ה יודע בודאי את אמיתת הדבר שהוא אמת ואפילו הכי הקב\"ה שונאו עבור סיפורו. וא\"ל דהגמרא לא איירי רק אם בא לבית דין ומעיד דמוכח שרצונו שיאמינו לו בהחלט כדרך עדות בית דין ועובר על לא יקום עד אחד באיש אבל לא אם מספר לאנשים דעלמא דאפשר דכוונתו רק כדי שישמרו העולם ממנו ויאמינו לו רק לחוש, דאף דהתורה לא חילקה באיסור סיפור לשון הרע בין לספר לבית דין ובין לשאר אנשים דהתורה איירי במי שהוא עדיין בכלל אחיך אבל לא בזה דמותר לשנאותו, אבל באמת גם זה אינו, דאם באת לחלוק בזה צא ופרנס לי שם בפסחים א\"ל רב אחא בריה דרבא לרב אשי מהו למימרא ליה לרביה למישנא ליה א\"ל אי מהימן ליה לרביה כבי תרי לימא ליה ואי לאו לא לימא ליה ומשמע דהשאלה זו אגוונא דזיגוד דלעיל קאי דלא היה מונע את עצמו מלומר בפניו ואפילו הכי הרי קפסיק ואמר דאי לא לא לימא ליה אפילו לרביה וכ\"ש דלעלמא אסור לגלות. מכל הני מוכח דאסור לומר גנאי על חברו אפילו בפניו ואפילו שלא בבית דין, ואפילו בדבר שראה אותו בעיניו ולא היה מונע את עצמו מלומר בפניו, ובאופן שמותר לשנאותו, כדאיתא שם בגמרא במימרא דרב אשי. ובמעשה הנ\"ל גם כן אסור בכל גווני לומר בפניו ושלא בפניו, אם לא שנתרץ בדוחק דר' יוסי לא אמר רק לתלמידיו ודבריו היה אצלם מהימן כבי תרי דבכה\"ג שרי כדאיתא בפסחים שם, אבל אם כן יקשה אמאי קאמר אנא כר יוסי סבירא לי והדין כל מילתא דמתאמרא וכו' קאמר אכולי עלמא ואולי נתרץ דר' יוסי איירי באיש שהוא מפורסם לאיש בליעל שמותר לגנות מעשיו לעין כל כדי להתרחק משכונתו ושלא ללמוד ממעשיו הרעים וכדאיתא בערבי פסחים במעשה דרבי שציוה לבניו אל תדורו בשכנציב משום דליצני נינהו ומשכי בליצנותא. אבל אם כן יקשה אפילו היה מונע את עצמו מלומר בפניו משום איבה ומחלוקת גם כן יהא מותר, אם כן אנו מוכרחים לומר שהפירוש בדברי ר' יוסי או כמו שפירשו התוספות בערכין והעתקתי דבריהם לעיל בכלל ב' בסק\"ב או כמו שפירש ר' יונה בספרו שערי תשובה ובשיטה מקובצת על בבא בתרא וכפי מה שאכתוב אי\"ה דבריהם לקמן, או אפילו בגנאי גמור ובגווני דמותר לשנוא אותו וכנ\"ל אך דרב פפא פליג עליו ואוסר וכיון דחזינן דרב פפא דבתרא הוא פליג על רבא ועבד מעשה בזה לאיסור דנגדיה לזיגוד משום זה ובברייתא שם משמע גם כן כרב פפא וגם רב אשי דבתרא הוא משמע שם בסוגיא דסבר כרב פפא (מדקאמר שם ואי לא לא לימא ליה ומשמע בכל גווני וכנ\"ל ועוד דאי לא תימא הכי יאמר עוד דאי הוא משער שהיה אומר בפניו מותר אפילו רבו אינו מאמינו אלא ודאי דאוסר בכל גווני) אם כן היאך נמלא לבנו להתיר ואם כן יפה פסק הרמב\"ם לאסור לשון הרע בכל גווני בפניו ושלא בפניו. ובזה סרה קושית הכסף משנה דלמה לא פסק הרמב\"ם כר' יוסי. וכן שיטת התוספות שם בערכין גם כן כהרמב\"ם דבדבר גנאי וקינטור אפילו היה אומרה בפניו אסור ולא איירי הגמרא כי אם בדבר דאיכא למשמע דלא אמרה משום לישנא בישא וכמו שהעתקתי לעיל את דבריהם וביארתים בעזה\"י וזהו מה שכתבתי פה בס\"ב, ובאמת בזה גם כן יוסר קושית הכסף משנה. ופליאה גדולה על מרן הכסף משנה שלא השגיח על דברי התוספות אלו שבמקומו בערכין (ועתה מקרוב נדפסו ספרי הרמב\"ם עם חידושין בסופו ונשאר שם גם כן בפליאה זו על הכ\"מ). ועיין עוד פירוש על מימרא זו דף' יוסי בש\"מ על בבא בתרא (דף ל\"ט) בשם עליות הר' יונה ז\"ל והוא גם כן כעין מה שכתב הר' יונה בשערי תשובה העתקתי את דברי הש\"ת והש\"מ לקמן ושם גם כן כתב בהדיא דלשון הרע אסור בין בפניו ושלא בפניו ואם יפרש הרמב\"ם כפירוש זה של הש\"מ יוסר גם כן קושית הכ\"מ דלדידיה איירי ר' יוסי באיש שמן התורה אין שייך עליו איסור לשון הרע וכמו שנביא אי\"ה דבריו לקמן והרמב\"ם לא איירי באיש כזה. ומה שפסק בספר יראים כר' יוסי גם הוא איירי בענין דאין בו משום לשון הרע כגון מה שפסק בש\"ת במאמר רכ\"א דאם רואה לאחד שגוזל או חומס או מבייש לחבירו מותר לספר הדברים לבני אדם כדי לעזור להנגזל (או בעבירה שבין אדם למקום המפורסמת לכל ישראל את גודל איסורה והוא עבר עליה כמה פעמים במזיד דגם זה אין בו משום לשון הרע וכמו שנכתוב לקמן בכלל ד' ס\"ז) ועל זה פסק דאם הוא משער בעצמו דגם בפניו לא היה חוזר מלאמרו מותר אפילו שלא בפניו, דאל\"ה יוכל להיות שלא נתכוין באמת בגנותו אותו עבור קנאתו על החמס אשר בכפיו מה שגזל וחמס או בייש לחבירו, רק נהנה לדבר באשמת העם ובהעותם ישמח ובקלונם יתכבד שלא בפניהם, ודבר זה אסרה התורה בכל גווני וכמו שמשמע מדברי ר' יונה במאמר רכ\"ח עיי\"ש, רק אם הוא משער בעצמו שלא היה חוזר מאותו הדיבור אף בפניו אז מותר. ובדבר זה מוסיף הספר יראים היתירא על רבינו יונה שר\"י מתיר דוקא אם כבר הוכיחו בפניו או במי שהוחזק לרבים כר' יוסי וכמ\"ש שם והוא מתיר בסתמא באינש דעלמא אם יודע שהיה אומרה בפניו, אך מ\"מ אל ימהר הקורא להקל בזה כי צריך לזה ההיתר כמה פרטים ויבואר לקמן בכלל יו\"ד אי\"ה *. (באר מים חיים) * הגה\"ה: והא דמביא ראיה מרכילות של ציבא ונשארנו בקושיא לקמן בהלכות רכילות כלל ג' בבאר מים חיים בס\"ב בהג\"ה עיין שם אפשר לומר דלסימן בעלמא נקיט דרגילות הוא להזכיר ברכילות שלא לומר בפניו והכי נמי בלשון הרע אם נזהר מלומר בפניו סימן הוא שלא נתכוין בקנאתו עבור האמת שמיצר בהיזק או בבזיון חבירו רק נהנה לספר בגנותו. (הגהה) ולפי זה יהי' ניחא גם כן דברי רש\"י על מימרא זו דר' יוסי עי\"ש בערכין (ט\"ו ע\"ב) דמשמע מסתימת לשונו שהוא מפרש המימרא דר' יוסי אפילו בגנאי גמור, ורק משום דהוא אמת והיה אומר אף בפניו לכך מותר, וזה לא יתכן וכמ\"ש, אבל לפי זה ניחא דגם הוא איירי באופן המותר וכמו הספר יראים, אך א\"כ יהיה פירוש ספר יראים ופירוש רש\"י בדברי ר' יוסי בחדא גוונא להקל אפילו אם לא אמרו מתחלה בפניו כיון שכוונתו כדי לעזור לאשר אשם לו והוא יודע שהיה אומר בפניו, אבל ודאי בלשון הרע גמורה כו\"ע מודו דאין חילוק בין בפניו בין לשלא בפניו. ועזרני ה' שמצאתי כן אח \"כ בתשובת מהר\"י ברונא סי' ל\"ח וז\"ל נשאלתי אם אדם רשאי לומר על חבירו דברים שהם אמת, והשבתי שאינו רשאי, אע\"ג דבפ' כל כתבי א\"ר יוסי תיתי לי מימי לא אמרתי דבר וחזרתי לאחורי ופירש\"י אם בא ושאל אותי אם אמרתי דבר זה עליו לא הוצרכתי לחזור מדברי לפי שאמרתי אמת, וקסבר ר' יוסי כל מילתא דמיתאמרא באפי מרה לית בה משום לישנא בישא, אלמא דאמת שפיר דמי, נ\"ל דצריך פירוש לפירושו דאם כן מאי רבותיה דר' יוסי דלא אמר לשון הרע דאפילו לקבולי אסור בפ' במה בהמה גבי קבל דוד לשון הרע כ\"ש שלא יאמר לשון הרע דעונשו קשה מאוד שנאמר מלשני בסתר רעהו אותו אצמית וכו' ומיתתו באסכרה בפ' במה מדליקין, אלא ר' יוסי מיירי כגון דאמר פלניא גזלנא הוא דאכיל לארעאי בגזלנותא, ואע\"ג דר' יוסי ידע דפלוני אוכל קרקעותיו בגזילה ומצוה לשנאותו ולפרסמו, מכל מקום נזהר ר' יוסי מלאומרו והיה נפסד קרקע שלו אלא אם כן דידעו סהדי ואית ליה עדים דאז מותר לומר כך שלא בפני אותו פלוני קודם שתובעו לדין כיון דמתאמר באפי מרה וכו' עכ\"ל ועוד צייר שם איזה ציורים הרי דגם הוא אוסר בכל גווני וגם הסמ\"ג העתיק את דברי הרמב\"ם הנ\"ל בלאוין ט' היוצא מדברינו דאסור לספר לשון הרע בין בפניו ובין שלא בפניו בין בדברים של דופי וגנאי בעלמא ובין בדברים של בין אדם למקום (ודברים שבין אדם לחבירו יבואר אי\"ה לקמן בכלל י') ולא מיבעי אם יש עליו שום צד זכות דאסור אלא אפילו אם אין עליו שום צד זכות כגון שהתרה בו וכנ\"ל ג\"כ אסור לספר ביחידי. ולענין על ידי שנים נבאר לקמן. וביררנו כל זה מדברי הרמב\"ם והסמ\"ג והתוס' והרבינו יונה ומי יוכל להרים ראש ולהקל בזה נגד כל הראשונים אלו. (באר מים חיים)",
    "char_count": 9870,
    "word_count": 1971
  },
  {
    "id": 24,
    "type": "lashon_hara",
    "klal": "כלל ג",
    "seif": "ב",
    "title": "כלל ג - סעיף ב",
    "content": "<< ·  חפץ חיים - הלכות לשון הרע · ג · ב · >> ומה שנמצא לפעמים התר בדברי חז\"ל, באם לא היה מונע את עצמו מלומר זה בפניו, הינו דוקא באבק לשון הרע, ודבר עליו לישנא דמשתמע לתרי אפי {שמשתמע לשני אופנים}, ואם נבאר דבריו באפן אחד, לא יהיה עליו שום גנאי, וענין כזה ידוע שתלוי לפי רצון האומר ולפי האמירה בשעת מעשה, שאם הוא רוצה מוציאו בקולו ובתנועותיו בלשון קל מאד, דלא יהיה מנכר מלשונו שום גנאי על חברו ואם רוצה מוציאו מפיו, באפן שהשומע מבין שכונתו בבאור אחר שיש בדבריו לגנאי, וענין זה קשה מאד לצמצם, לכן אמרו חז\"ל, דאם באפני תנועותיו, שהוא מוציא עתה דבר זה מפיו, אין אדם מתביש לומר אפלו בפני חברו, אם כן מוכח שאין כונתו לגנותו, ועל כן מתר, אבל אם מנכר מתנועותיו שכונתו לגנותו, ואם כן טבע האדם להיות מתביש לומר באפן זה בפני חברו, אף שכל הענין בעצמותו, אפלו אם נפרשו לגנאי, הוא רק אבק לשון הרע והוא אמת והוא יודע בעצמו, שהוא היה אומר דבר זה אף בפניו, אפלו הכי אסור.",
    "char_count": 854,
    "word_count": 172
  },
  {
    "id": 25,
    "type": "lashon_hara",
    "klal": "כלל ג",
    "seif": "ג",
    "title": "כלל ג - סעיף ג",
    "content": "<< ·  חפץ חיים - הלכות לשון הרע · ג · ג · >> לוח יומי: שנה פשוטה - ח' חשון, ז' אדר, ז' תמוז. שנה מעוברת - ח' חשון, י\"ז אדר א', כ\"ז סיון. וראה עוד את גדל אסור לשון הרע, (ב) שאפלו אינו מדבר מתוך השנאה ולא נתכון בהספור לגנותו, רק אמרו דרך שחוק ודרך קלות ראש, אף על פי כן כיון שעל פי אמת דברי גנאי הוא, אסור מן התורה. (ב) שאפילו אינו מדבר . הוא מדברי הרמב\"ם בפרק ז' מהלכות דעות בהלכה ד' שכתב וכן המספר בלשון הרע דרך שחוק ודרך קלות ראש שאינו מדבר בשנאה וכו' ועי' בס' יד הקטנה שביאר דברי הרמב\"ם הוא לשון הרע גמורה דאורייתא ולא אבק ומה שכתב וכן המספר בלשון הרע וכו' הוא ששלמה אמר וכו' כלומר ועוד נמצא דברים אשר אינם נראים לבני אדם ללשון הרע אבל על זה כבר אמר שלמה וכו' וכן כתב רבינו יונה במאמר ע\"ד כי בענין לשון הרע יענש על הפשיעה בו אף על פי שלא נתכוין לבזות חבירו, וכן ארז\"ל בספרי הביאו רש\"י בפי' התורה גבי מרים ז\"ל ומה מרים שלא נתכוונה לגנותו וכו' אלא לשבח משום מצות פריה ורביה וכו'. וכן כתב הרמב\"ן בפרשת תצא על פסוק זכור וכו' וז\"ל בסוף דבריו, אבל בכתוב הזה אזהרה גדולה להמנע ממנו בין בגלוי בין בסתר בין במתכוין להזיק בין שאין מתכוין להזיק כלל, וזו היא מצוה מכלל תרי\"ג מצות. (באר מים חיים)",
    "char_count": 1085,
    "word_count": 228
  },
  {
    "id": 26,
    "type": "lashon_hara",
    "klal": "כלל ג",
    "seif": "ד",
    "title": "כלל ג - סעיף ד",
    "content": "<< ·  חפץ חיים - הלכות לשון הרע ג · ד · >> אסור ספור לשון הרע הוא אפלו אם אינו (ג) מבאר בעת הספור את האיש שהוא מדבר עליו, רק הוא מספר סתם, ומתוך ענין הספור נשמע להשומע על איזה איש כון המספר הזה, בכלל לשון הרע הוא. ויותר מזה, שאפלו אם בדברי ספורו לא היה (ד) שום ענין גנאי כלל, רק שעל ידי דבריו נסבב רעה או גנות לחברו, והמספר הזה נתכון לזה ברמאותו, גם זה בכלל לשון הרע הוא, ודבר זה נקרא בפי חז\"ל בשם לשון הרע בצנעא. (ג) אינו מבאר. זה נלמד ממעשה שהובא בירושלמי פרק א' דפאה הלכה א' כי חבורה אחת היה להן יום אחד לילך לקיבוץ אנגריא, והיה שם אחד נקרא בר חובץ, ונשתמט ולא עלה עמהם לאנגריא, ואמרו זה לזה מה נאכל היום, והשיב אחד, חובצא, הוא מין ממיני עדשים שהיה אז נקרא כך, ומתוך כך נזכרו הנוגשים ואמרו ייתי בר חובץ גם הוא לעבודת האנגריא, ואמר ר' יוחנן זה אמר לה\"ר בצינעא, הרי דאף שלא זכר שמו בפירוש, וגם לא דיבר עליו את עצם הענין שהיה במחשבתו עליו מה שהוא נשתמט מזה, רק זכר שם המאכל וממילא נזכר שמו, ועל אחת כמה וכמה בענינינו שמספר את עצם המעשה עליו שבכלל לשון הרע הוא. ואין לומר דהתם משום שנסבב לו היזק בממון כי שם מלשין אין להטיל עליו עבור זה דאין זה בכלל אחוי אתיבנא דחבריה וכדמוכח בירושלמי דלא אמר עליו ר' יוחנן רק דהוא בכלל לשון הרע, ולענין לשון הרע הלא כבר ידוע הוא מה שכתב הרמב\"ם דלשון הרע נקרא דבר שגורם היזק להנידון בגוף או בממון או להצר לו, וזהו מה שכתבנו בפנים רעה או גנות לחבירו. (ד) שום ענין גנאי. כההיא מעשה גופא דירושלמי הנ\"ל בבר חובץ. (באר מים חיים)",
    "char_count": 1356,
    "word_count": 281
  },
  {
    "id": 27,
    "type": "lashon_hara",
    "klal": "כלל ג",
    "seif": "ה",
    "title": "כלל ג - סעיף ה",
    "content": "<< ·  חפץ חיים - הלכות לשון הרע ג · ה · >> לוח יומי: שנה פשוטה - ט' חשון, ח' אדר, ח' תמוז. שנה מעוברת - ט' חשון, י\"ח אדר א', כ\"ח סיון. ויש עוד הרבה אפנים בבעלי לשון הרע המספרין דרך רמאות. והוא, שמספרין הענין לפי (ה) תמן על חבריהן, כאלו אינם יודעין שדבר זה שדברו לשון הרע הוא, או שאלו מעשיו של פלוני, כל זה וכיוצא בזה בכלל לשון הרע הוא. (ה) לפי תומן. הוא ברמב\"ם פרק ז' מהלכות דעות בהלכה ד' עי' שם. ודבר זה לשון הרע גמורה הוא ולא אבק, שהרי דברי הרמב\"ם אלו נובעים מההיא מעשה דירושלמי הנ\"ל ובירושלמי לא אמר דזהו אבק וכבר כתבנו לעיל בסעיף קטן ב' בשם יד הקטנה דמה שכתב הרמב\"ם וכן המספר וכו' דרך שחוק וכו' זהו לשון הרע גמורה. וכונת הרמב\"ם במה שכתב וכן המספר בלשון הרע וכו' הוא ששלמה אמר וכו' כלומר ועוד נמצא ע\"ש למעלה ואם כן ממילא מה שכתב הרמב\"ם * וכן המספר בלשון הרע דרך רמאות וכו' גם כן הוא לשון הרע גמורה (באר מים חיים) * ואחר זה מצאתי באבות פרק א' (מי\"ז) בדברי הרמב\"ם שמדבר שם מעניני לשון הרע עי\"ש משמע דדבר זה הוא בכלל אבק (והראיה שהבאנו מירושלמי יש לדחות דומיא דאמרינן בבבא בתרא (קס\"ד ע\"ב) כלך מלשון הרע הזה ומסקינן שם בגמרא משום אל יספר וכו'. והוא רק אבק בעלמא) ואם כן ממילא אנו מוכרחין לומר דמה שכתב הרמב\"ם בתחלה וכן המספר בלשון הרע דרך שחוק וכו' גם כן כוונתו דהוא אבק דלא כמו שכתב היד הקטנה (דאי לאו הכי יקשו דברי הרמב\"ם מאוד שמתחלה מדבר מעניני אבק ואחר כך באיסור לשון הרע גמורה ואחר כך חוזר לדבר בעניני אבק) ומכל מקום מה שכתבנו בפנים בסעיף ג' דהוא אסור מן התורה לא יצאנו בזה מגדר הדין שרוב הפוסקים לא סבירא להו בזה כהרמב\"ם כמו שכתבתי בבאר מים חיים בסעיף קטן ב עיי\"ש. (הגהה)",
    "char_count": 1476,
    "word_count": 303
  },
  {
    "id": 28,
    "type": "lashon_hara",
    "klal": "כלל ג",
    "seif": "ו",
    "title": "כלל ג - סעיף ו",
    "content": "<< ·  חפץ חיים - הלכות לשון הרע ג · ו · >> ודע, (ו) דאפלו אם לא בא על ידי הלשון הרע שלו שום רעה להאיש ההוא, כגון, שלא קבלו השומעין את דבריו, וכיוצא בזה, אף על פי כן מכלל לשון הרע לא נפקא {לא יצא}, וצריך כפרה. ויותר מזה, דאפלו (ז) אם הוא משער לכתחלה, שלא יבוא לנדון שום רעה על ידי דבורו, אף על פי כן אסור לו לספר בגנותו. (ו) דאפילו. הוא גמרא בערכין (ט\"ז ע\"א) לא קשיא הא דאהנו מעשיו וכו' אהנו מעשיו אתי נגעים עליה, לא אהנו מעשיו מעיל מכפר, הרי דצריך מעיל לזה, ועי\"ש ברש\"י שפירש אהנו מעשיו שנתקוטטו על ידו. הוא פירש הדבר ברכילות וגם בלשון הרע שייך אהנו מעשיו, כגון שנתבזה פלוני על ידי זה בעיני השומעים או אפילו אם לא ראינו ממש שנתבזה בעיני השומעים, אך זה ראינו שקבלו השומעים את הדבר, וגם הם התחילו לדבר עליו שאין הדין עמו בענין פלוני, כמו שאמר המספר עליו, וזה הוא לאות גמור שאהני מעשה המספר ובזה יוסר קושית הגאון ר' ישעיה פיק שהקשה בבאורו על השאילתות לפי תירוץ הגמרא הא דאהנו וכו' אמאי נענשה מרים בצרעת הרי לא היתה קטטה על ידה, וזה אינו, דלא בעינן קטטה רק ברכילות ששם רצון הרוכל הוא כדי לעורר מדנים בין שניהם, מה שאין כן בענין לשון הרע רצון המספר הוא שיועיל סיפורו לענין שיסכים חבירו לדבריו, וידבר גם הוא עליו, ובודאי כל שראינו שדבריו פעלו כל כך בפני השומעים עד שגם הם התחילו לדבר עליו, מיקרי אהנו מעשיו. ואם כן במרים מצינו ותדבר מרים ואהרן במשה, ופירש בספרי שהיא פתחה בדבור תחילה, והיא היתה יודעת שפירש משה מן האשה כי שמעה מצפורה כמו שפירש רש\"י, והועיל דיבורה בפני אהרן עד שגם אהרן התחיל לדבר כמותה כמו שכתוב בקרא, לכן נענשה. (ז) אם הוא משער. אף שמגמרא הנ\"ל דמשני הא דאהנו מעשיו והא דלא אהנו מעשיו אין ראיה גמורה לזה * דאולי שם היה באפשר בעת הסיפור שיועילו מעשיו אך לבסוף לא עלה הדבר כן, אבל כן מוכח מהרמב\"ם שזה לשונו בפרק ז' מהלכות דיעות, ויש עון גדול מזה עד מאוד והוא בכלל לאו זה והוא המספר בגנות חבירו אף על פי שאומר אמת. וגם הסמ\"ג כתב כלשון הזה ולא הזכירו שם רמז תנאי לזה, מזה משמע דטעמם משום זה גופא דהתורה אינה רוצה שישראל אחד יגנה את חבירו. וכן מוכח משערי תשובה במאמר רט\"ז וזה לשונו והמספר לשון הרע שתים הנה קוראותיו הנזק והבשת אשר יגרום לחבירו, ובחירתו לחייב ולהרשיע את חבירו ושמחתו לאידם, ובענינינו דאיירינן על כל פנים ענין רע א' מהנ\"ל נמצא בו, וזה לשון רבינו יונה בשערי תשובה במאמר רי\"ז ואמר שלמה ע\"ה (במשלי י\"ד) אוילים יליץ חובה, כי יחפש מומי בני אדם ואשמתם ויתן בהם דופי ולא ידבר לעולם בשבח ודבר טוב הנמצא בם וכו' ואמרו רבותינו כל הפסול פוסל ואינו מדבר בשבחו של עולם ודרכו לפסול בני אדם במומו, ובין ישרים רצון, כי דרך הישרים לכסות על כל פשעים ולשבח האדם כי נמצא בו דבר טוב וכו' מכל זה נלמוד שסיפור דבר גנות על חבירו אף אם לא יזיקו כלל בזה, מכלל עון לא נפקא. ומה שכתב הרמב\"ם שם בהלכה ה' והמספר דברים שגורמים אם נשמעו וכו' היינו אפילו אם לא יספר בגנותו כלל, רק שעל ידי דבריו נסבב לזה, וכמו שכתב הכסף משנה ראיה לדין זה דהרמב\"ם ממעשה דר' יהודא בן גרים ושם לא נתכוין לגנותו בזה לר' שמעון בר יוחאי כי סיפר רק בביתו וכמו שפירש רש\"י שם. (באר מים חיים) * הגה\"ה: אמנם באמת אין זו דחיה כלל דהלא לענין שאר איסורים שבין אדם לחבירו כמו גזל ועושק וכיוצא בזה, אם ירצה לגזול ולעשוק את חבירו ולא יעלה בידו, בודאי אין בידו עון גזל ועושק, מה שאין כן בזה אף אם לא אהנו מעשיו אינו יוצא מכלל עון לשון הרע וכמו שכתבנו מהגמרא דעל זה היה בא המעיל לכפר, ועל כרחך משום דעצמיות הדבור של גנות על חבירו הוא עון בפני עצמו, לבד מה שלפעמים מסובב על ידי זה היזק לחבירו, וזהו לדעתי מקור לדברי הרמב\"ם שכתבנו אחר כך. (הגהה)",
    "char_count": 3195,
    "word_count": 643
  },
  {
    "id": 29,
    "type": "lashon_hara",
    "klal": "כלל ג",
    "seif": "ז",
    "title": "כלל ג - סעיף ז",
    "content": "<< ·  חפץ חיים - הלכות לשון הרע ג · ז · >> לוח יומי: שנה פשוטה - י' חשון, ט' אדר, ט' תמוז. שנה מעוברת - י' חשון, י\"ט אדר א', כ\"ט סיון. ודע עוד כלל גדול ועקר בענינים אלו, (ח) אם הוא רואה אדם, שדבר דבר או עשה מעשה, בין ממה שבין אדם למקום או ממה שבין אדם לחברו, ויש לשפט דברו ומעשהו לצד הטוב ולצד הזכות, אם האיש ההוא ירא אלהים, נתחיב לדון אותו לכף זכות, אפלו אם הדבר קרוב ונוטה אצל הדעת יותר לכף חובה. ואם הוא מן הבינונים, אשר יזהרו מן החטא ופעמים יכשלו בו, אם הספק שקול, צריך להטות הספק ולהכריעו לכף זכות, כמו שאמרו רז\"ל: הדן את חברו לכף זכות, המקום ידינהו לכף זכות, (ט) והוא נכנס בכלל מאמרו יתברך: \"בצדק תשפט עמיתך\". ואפלו אם הדבר נוטה יותר לכף חובה, (י) נכון מאד שיהיה הדבר אצלו כמו ספק ואל יכריעהו לכף חובה. ובמקום שהדבר נוטה לכף זכות, דבודאי אסור על פי הדין לדונו לכף חובה, והוא דן אותו לכף חובה, ובשביל זה הלך וגנהו, לבד שעבר בזה על \"בצדק תשפט עמיתך\", (יא) עוד עבר בזה על אסור ספור לשון הרע. (ח) אם הוא רואה אדם. רבינו יונה בשערי תשובה במאמר רי\"ח ומ\"ש אם האיש ההוא ירא אלהים וכו' פשוט דמקורו הוא מברכות (י\"ט ע\"א) אם ראית וכו'. (ט) והוא נכנס בכלל מאמרו יתברך. ר' יונה בשערי תשובה כתב וזה לשונו והוא מצות עשה מן התורה שנאמר בצדק תשפוט עמיתך. ודברינו הם מהסמ\"ג והסמ\"ק שכתבו שדבר זה נכלל במצות עשה דבצדק תשפוט עמיתך. וכן כתב הרמב\"ם בס' המצות מצות עשה קע\"ז וזה לשונו ובכללה גם כן שיתחייב שידין את חבירו לכף זכות לא יפרש מעשיו ודבריו אלא לטוב. ועל כל פנים לכולי עלמא חיוב גמור הוא ולא מדה בעלמא. (י) נכון מאד. ז\"ל רבינו יונה, יהיה הדבר אצלך כמו ספק ואל תכריעהו לכף חוב. ונראה לי שכוונתו למדה טובה בעלמא ולא מצד הדין, ובזה יתורצו כמה ענינים. א. בבבא מציעא (דף ע\"ה ע\"ב) המלוה לחבירו שלא בעדים וכו' וריש לקיש אמר גורם קללה לעצמו שנאמר תאלמנה שפתי שקר הדוברות על צדיק עתק ופירש\"י כשתובעו וזה כופר הכל מקללין אותו ואומרים שהוא דובר על צדיק עתק וכו' ואחר כך מייתי הגמרא גם כן דרבינא לא רצה להלוות לרב אשי משום האי טעמא דגורם קללה לעצמו, ולכאורה יפלא מאד דלמה יהיה מותר לאנשים דעלמא לקלל מטעם ספק את המלוה, פן האמת אתו והלוה הוא הרשע שכופר בחנם ואין לומר דבאמת הקללה היא שלא מן הדין אם כן לא היה ליה לרבינא לחוש לזה כלל דקללת חנם לא תבא, ועוד אטו ברשיעי עסקינן אבל לפי דברינו הנ\"ל ניחא דמצד הדין היכא דכף חוב מכריע יותר אין חיוב לדונו לכף זכות, ובזמנם לא היה הדבר מצוי כלל שאחד ילוה לחבירו שלא בעדים כדמשמע ביומא (ט':) דר' אלעזר לא הוי משתעי ריש לקיש בהדיה דמאן דמישתעי ריש לקיש בהדיה בשוק יהבין ליה עיסקא בלא סהדי ואמרינן בבבא מציעא שלשה צועקין ואינם נענין ואחד מהם המלוה לחבירו שלא בעדים, ואם כן אם בא אחד ותובע לחבירו שהלוהו מעות בלא סהדי והוא משיבו לא היו דברים מעולם הדעת נוטה מאד שהאמת והצדק הוא עם הנתבע וזה מוציא עליו לעז בחנם ולכן הכל מקללין אותו *. ב. וניחא נמי בזה הא דאמרינן בסנהדרין (כ\"ו ע\"א) ר' חייא בר זרנוקי ור' שמעון בן יהוצדק הוו קאזלי לעבר שנה בעסיא פגע בהו ריש לקיש וכו' אמר להו כהן וחורש אמרו לו יכול לומר אגיסטון אני בתוכו תו חזייה וכו' א\"ל יכול לומר וכו' אתא לקמיה דר' יוחנן א\"ל בני אדם החשודין על השביעית וכו' ולכאורה לא די שלא דן לכתחלה לכף זכות את האנשים כמו ר' חייא בן זרנוקי ור' שמעון בן יהוצדק שאמרו יכול לומר וכו' אבל גם קרא את האמוראים האלו בשם חשודין על השביעית, ולפי הנ\"ל ניחא, דדעת ריש לקיש היה שבענין זה היה הכף חוב הרבה מכריעה יותר משום דהוא דבר שאינו מצוי וכיוצא בזה ולכך היה מחזיקם שהם מתרשלים מלמחות בעושי מלאכתן בשביעית ולא עוד אלא שאומרים עליו עבור זה טרודא הוא דין עי\"ש בגמרא. וכל זה שכתבנו הוא מצד הדין אבל מצד מדה טובה אפילו הכף חוב הוא הרבה יותר מכף זכות צריך לדון לכף זכות, וראיה משבת (קכ\"ז ע\"ב) בכל המעשיות שהביא שם הגמרא היה הכף חוב הרבה והרבה יותר מהכף זכות ואפילו הכי צריך לדונו לכף זכות כמו שאמר שם העבודה כך היה וכשם וכו'. (באר מים חיים) הגה\"ה: עוד יש לומר דהטעם משום דצריך להעמידו להנתבע בחזקת כשרותו וממילא הוא שמוציא לעז עליו ונכון יותר כתירוץ הראשון עד כאן. (הגהה) (יא) עוד עבר בזה וכו'. אפילו אם כוונתו רק לקנא לאמת, וראיה לזה ממרים דעל ידי שלא דנתה למשה רבינו ע\"ה לכף זכות לומר דמסתמא כדין עשה מה שפירש מאשתו חשבה הכתוב למדברת לשון הרע ממש ונענשה על זה בצרעת, דבודאי אצל מרים זה היתה עליה עיקר העולה, ולכך השיב הקב\"ה ומדוע לא יראתם לדבר וכו'. דאלו לא היה משה זכאי בזה בודאי היה מותר למרים לדבר בענין זה, דהא כוונה רק לקנא לאמת ולא ח\"ו לגנותו של משה רבינו ע\"ה ורק לבנינו של עולם כדאיתא בספרי פרשת בהעלותך, ודבר זה איננו לשון הרע מצד הדין וכמו שמבואר בשערי תשובה לרבינו יונה במאמר רכ\"א ורכ\"ח, אם לא מצד מצות הוכחה שיש לו להוכיח תחלה לפלוני על זה וכמו שיבואר לקמן בכלל י' בבאר מים חיים סק\"ז, ובודאי לא היתה נענשת בצרעת עבור זה, אלא ודאי כמו שכתבנו. וידוע דכל מה שנאמר במרים ילפינן מינה כדכתיב זכור את אשר עשה ה' אלהיך למרים וכו' ועיין לקמן בכלל ו' בבאר מים חיים ס\"ק כ' שהבאנו עוד ראיה ברורה לזה מענין דואג. וכאשר תדייק תמצא כמעט כל הסיפורים שנאמרו בתורה כגון דמרגלים עי\"ש ברמב\"ן בחומש ועוד דיוסף עיין בשל\"ה פרשת וישב הוא הכל מענין זה. ועיין מה שכתבנו לקמן בחלק ב' בכלל ה' בבאר מים חיים סק\"ח ובזה תבין מה שכתבנו בפנים שהדבר נוטה לכף זכות. (באר מים חיים)",
    "char_count": 4697,
    "word_count": 941
  },
  {
    "id": 30,
    "type": "lashon_hara",
    "klal": "כלל ג",
    "seif": "ח",
    "title": "כלל ג - סעיף ח",
    "content": "<< ·  חפץ חיים - הלכות לשון הרע ג · ח ואפלו במקום שהכף חוב מכריע יותר, דמצד הדין ליכא אסורא כל כך, אם יכריעהו לכף חובה, הינו לענין (יב) שיסכם בעיני עצמו עליו, שעשה שלא כדין, אבל אין למהר לילך ולבזותו עבור זה אצל אחרים, אם לא שישלימו כל הפרטים המבארים לקמן בכלל ד' וה' ובכלל י' כי יש הרבה דברים, שאפלו אם אין הדין עמו, גם כן אסור לבזותו עבור זה, כמבאר להמעין בכללים אלו. (יב) שיוסכם וכו'. דבודאי אין לומר שכונת רבינו יונה בשערי תשובה במאמר הנ\"ל לענין לפרסם הדבר לאחרים, דיקשו דבריו אהדדי, דהלא במאמר רט\"ו כתב ודע כי אם יראה וכו' אשם אשם על זה, והכא כתב רק אם הכף חוב מכריע יותר יהיה הדבר כמו ספק, משמע אבל אם הדבר ודאי לחובה ידינהו לחובה, אלא ודאי כמו שכתבנו בפנים. אי נמי דרבינו יונה מיירי פה שעשה או שדיבר הדבר בפרסום דבזה לא שייך ענין לשון הרע וצריך רק לידע אם הדין עמו. ובזה ניחא גם כן מה שאמרו דגורם קללה לעצמו וביארנו לעיל דאין איסור בקללה זו כי שם היה הדבר בפרסום שתובעו לפני בית דין ואין אנו צריכין רק לידע אם האמת אתו. אבל במקום דצריך לגלות הדבר לאחרים יש להתיישב הרבה בענין זה קודם, לא מיבעי בדבר שבין אדם למקום בודאי אין למהר לגלות לאנשים וכדלקמן בכלל ד' ואפילו בבין אדם לחבירו אם לא יעיין היטב בכלל י' יוכל להלכד בקל על ידי זה בלשון הרע גמורה. (באר מים חיים)",
    "char_count": 1169,
    "word_count": 238
  },
  {
    "id": 31,
    "type": "lashon_hara",
    "klal": "כלל ד",
    "seif": "א",
    "title": "כלל ד - סעיף א",
    "content": "<< ·  חפץ חיים - הלכות לשון הרע · ד · א · >> לוח יומי: שנה פשוטה - י\"א חשון, י' אדר, י' תמוז. שנה מעוברת - י\"א חשון, כ' אדר א', ל' סיון. אסור לספר על חברו, אפלו שלא בפניו, והוא אמת, דבר שיתבזה על ידי זה, ולא מבעי {ואין צריך לומר} בדברים של גנאי בעלמא, כגון (א) לזכר עליו מעשה אבותיו וקרוביו או לזכר עליו מעשיו הראשונים, בין שהיו (ב) דברים שבין אדם למקום או (ג) דברים שבין אדם לחברו, כיון שהוא מתנהג עתה כשורה, אסור לגנותו בזה ולשון הרע מקרי. אלא אפלו אם ראהו זה מקרוב בינו לבין עצמו, (ד) שעשה דבר שאין ראוי על פי הדין, והוא מהדברים שבין אדם למקום, (דבדברים שבין אדם לחברו, יש בזה חלוקים רבים, ונבאר אם ירצה ה' לקמן בכלל י'), גם כן אסור לגנותו בזה, אפלו שלא בפניו, אם לא על פי הפרטים המבארים לקמן בסעיף ז' *. הגה\"ה: ודע, דכל זה בסתם איש ישראל, כמו שיבאר לקמן בסעיף ג', אבל אם נתברר לו לפי הענין, שסבת העון הוא מפני שיש בו אפיקורסות, חס ושלום, על איש כזה לא נצטוינו בלאו ד\"לא תלך רכיל\", שאיננו בכלל \"עמיתך\", ופרטי דין האיש הזה מבאר לקמן בכלל ח'. (הגהה) (א) לזכור עליו . שערי תשובה לרבינו יונה במאמר רי\"ד בסופו. ונראה דאפילו אם אינו מכוין לבזותו בזה, וגם אצל מי שהוא מספר עתה לא יתבזה על ידי זה, כגון שהוא מכיר מכבר להשומע הזה שאצלו לא יגרע הבעל תשובה הזה מפני מעשיו הראשונים או מפני מעשה אבותיו ממה שהיה מחזיקו קודם לזה, אפילו הכי אסור לספר ענין כזה כיון דאם היו מספרין לו את מעשיו הראשונים או את מעשה אבותיו בפניו בודאי היה מתבייש בזה, כדמצינו בבבא מציעא (נ\"ט ע\"א) בדוד שאמר שאם היו מקרעין לו בשרו לא היה דמו שותת, ממילא אסור לספר עליו זה שלא בפניו דדבר כזה אם יתפרסם בפני ההמון יוכל להיות סיבה להזיק לו בממונו או על כל פנים להצר לו, וכמו שכתב הרמב\"ם בהלכותיו וזה לשונו והמספר דברים שגורמים אם נשמעו איש מפי איש להזיק לו בגופו או בממונו או להצר לו או להפחידו הרי זה לשון הרע, וכוונת הרמב\"ם אפילו אם אין כוונתו לגנותו בזה וכמו שהביא הכסף משנה שם מקור לדין הרמב\"ם ממעשה דיהודא בן גרים בשבת (ל\"ג ע\"ב) וכפירש\"י שם שיהודה בן גרים לא התכוין חס ושלום לגנות בזה לר' שמעון בן יוחאי רק לפי תומו סיפר זה בביתו וממילא נתודע אחר כך, והכי נמי דכותיה. אם לא שהאיש שהוא מספר לו הוא חכם צנוע אשר בודאי לא יספר לשום אדם, אז מותר אם המספר לא התכוין לגנותו בזה, והוא מכיר גם כן להשומע שלא יתגנה בעיניו עבור זה. ולא תקשה על דברינו ממה שכתב רבינו יונה במאמר רי\"ד בשערי תשובה וז\"ל ואם יספר ויודיע את תועבות אבותיו בפני בני אדם שלא בפניו להבאיש את ריחו וכו' ומשמע אבל אם לא נתכוין לבזותו בזה שרי, דזה אינו, דרבינו יונה רצה לנקוט בזה המאמר המתחיל מעצם איסור לשון הרע החלק החמור שנמצא בו וכמו שביאר אחר כך בעצמו במאמר רט\"ז וז\"ל והמספר לשון הרע שתים הנה קוראותיו הנזק והבושת אשר יגרום לחביריו ובחירתו לחייב ולהרשיע את חביריו וכו' ובזה הדין דאיירינן יש בו חלק אחד מהם והוא הנזק או הבושת וכנ\"ל, ותדע דבמאמר רט\"ו לא התיר רבינו יונה לגלות באיש שאני מסתפק בו שמא עשה תשובה רק לחכם צנוע אשר לא יספר ליתר ההמון, רק הרחק ירחיק מחברתו עד אשר יוודע לו ששב מדרכו הרעה, ומשמע אבל אם החכם ההוא אינו צנוע אף דכונת המספר בסיפורו להחכם לא היה לבזות לאותו פלוני רק שיתרחק החכם לעת עתה מחברתו אף על פי כן אינו רשאי, משום דמהחכם יתגלה אחר כך לאנשים אחרים כיון דהוא אינו צנוע ויגרום על ידי זה ביוש לחבירו בחנם פן עשה תשובה, וכל שכן בענינינו דאיירינן דיודע בו שעשה תשובה דאין לו לגלות לשום אדם פן יתגלגל על ידי זה ביוש להבעל תשובה וכנ\"ל. ומה שכתב רבינו יונה בתחלה במאמר רט\"ו והוא גילה על חטאותיו על שער בת רבים, כדי להגדיל האשמה כתב כן, כמו שכתב אחר כך אשם אשם על זה, אבל באמת אפילו ליחיד גם כן אין לגלות וכמו שידוע באיסור לשון הרע דאיסורו הוא אפילו לספר ליחיד, ורק לחכם צנוע כדי שירחק מחברתו וכמו שכתב רבינו יונה בעצמו אחר כך, וגם זה אינו מועיל רק אם אותו החכם יאמין לו כבי תרי וכמו שכתב בעצמו במאמר ר\"כ עי\"ש. (ב) דברים שבין אדם למקום וכו' כיון שהוא וכו\"\". פירוש אפילו לא ראינוהו שעשה תשובה על זה החטא, רק שמעת שעבר על זה החטא עבר זמן רב ולא נראה עליו שום שמץ פסול עוד כן משמע בתשובת חות יאיר בסימן ס\"ב, דכיון שהוא מתנהג עתה בטוב הוא בכלל בעל תשובה לענין זה אבל לא לענין פסולי עדות עי\"ש. ועוד בלאו הכי כיון שעבר זה זמן רב מהחטא והוא מתנהג כשורה בודאי צריך לחשוב עליו שמא עשה תשובה, והוא כל שכן ממה שכתב רבינו יונה במאמר רט\"ו עי\"ש. (ג) דברים שבין אדם לחבירו . ולכאורה יש להקשות על זה ממה שאמרו בפרק ג' דברכות (דף י\"ט) אם ראית תלמיד חכם שעבר עבירה אל תהרהר אחריו וכו' אבל בממונא עד דמהדר למריה, ואם כן בנדון דידן מאי מהני אם מתנהג עתה כשורה שאינו גוזל וחומס וכיוצא בזה כיון שלא תיקן המעוות, וכהאי גוונא אמרינן בבבא מציעא (דף ס\"ב ע\"א) אי עשה תשובה מאי בעי גביה עי\"ש. תשובה לדבר כי זה באמת תלוי לפי הענין, אם עבר על איסור גזל גמור ויש לו במה להשיב ואינו רוצה לקיים מצות השבה אף שהוא מתנהג עתה בטוב הוא בכלל עונות שבין אדם לחבירו, ומשתנה הרבה הדינין שלו לענין לשון הרע ואי\"ה לקמן בכלל י' נבאר. והכא איירינן באופן שאין לו במה לקיים מצות השבה, או באופן שאין שייך בו השבה, כגון שמתחלה גם כן לא היה גזלן גמור רק שדרכי מסחרו לא היו בכשרות גמורה רק על ידי קטטות ומריבות ולחטוף את העסק המזומן לבוא ליד חברו כנהוג עתה בעונותינו הרבים וכהתירא דמיא להו על פי דרכי היצר בחשבם כיון שהוא מוכרח לעשות כן לצורך מחייתו אין בזה איסור, ובאיש כזה אם הוא חוזר מדרכו הרעה והוא מתנהג עתה בענין מסחרו בטוב בודאי על ידי זה הוא בכלל בעל תשובה, ולא שייך בזה שום היתר לספר עליו דרכו הרע הראשון אפילו אם היה אז דבר זה מפורסם בעיר בשביל שלא פייס לכל אחד ואחד עבור קטטות ומריבות שהיה עמו מתחלה, דאם כן היה צריך לילך ולפייס לכל אנשי העיר כידוע באנשים האלו בדרכי מסחרן. וראיה גמורה לזה דלא התיר רבינו יונה במאמר רכ\"א רק כדי לקנא לאמת ולעזור לאשר אשם לו עי\"ש והכא בהני תרי גווני שציירנו לא שייך זה ופשוט. (ד) דבר שאין ראוי . שערי תשובה לרבינו יונה במאמר רט\"ו ובמאמר רי\"ט ע\"ש וכן מוכח מהרמב\"ם בהלכות דעות פרק ו' הלכה ז' וז\"ל הרואה חבירו שחטא וכו' מצוה להחזירו למוטב וכו' אבל בדברי שמים אם לא חזר בו בסתר מכלימין אותו ברבים ומפרסמין חטאו וכו' עד שיחזור למוטב הרי משמע להדיא שכל כמה שלא הוכחנוהו וראינו אחר התוכחה שעשה עוד אותו החטא אין לפרסמו. (באר מים חיים)",
    "char_count": 5570,
    "word_count": 1124
  },
  {
    "id": 32,
    "type": "lashon_hara",
    "klal": "כלל ד",
    "seif": "ב",
    "title": "כלל ד - סעיף ב",
    "content": "<< ·  חפץ חיים - הלכות לשון הרע · ד · ב · >> ואין חלוק בזה, בין אם הוא לאו גמור או עשה גמורה דאוריתא המפרסם שהוא אסור, שבודאי יתבזה מאד לפני השומע על ידי ספורו, אפלו אם הוא דבר, (ה) שאין נזהרין בזה הרבה מהמוני ישראל, ואין לו בזה גנות גדול כל כך, כגון לומר על אחד (ו) שאינו רוצה ללמד תורה או שדבר פלוני שספר הוא שקר (אם לא שיש תועלת בזה שהודיע לחברו שהמעשה הוא שקר ומכון רק לתועלת וכעין שנבאר לקמן בכלל י') וכל כיוצא בזה אף על פי כן אסור, כיון שעל כל פנים לפי דבריו הוא איש, שאיננו מקים את התורה. ואפלו לספר עליו בענפי המצות, כגון שהוא עצרן בממון ואינו מכבד שבת כראוי, שדבר זה נכלל במצות עשה דזכור, וכמו שכתב בספר \"חרדים\", או אפלו הוא מלתא דרבנן בעלמא, שהם אמרו, (ז) שאין ראוי לעשות זה הדבר לכתחלה, והוא מספר עליו, אפלו שלא בפניו, והוא אמת, שראהו בעצמו שעשה הדבר הזה, (ח) גם כן אסור. (ה) שאין נזהרין בזה . נלמוד במכל שכן מהגמרא שאביא לקמן בס\"ק ח'. (ו) שאינו רוצה ללמוד . ואף שמורגל שלא ללמוד אף על פי כן אסור, דלא התיר רבינו יונה במאמר רי\"ט רק בעון המפורסם לכל ישראל את גודל איסורו שמזה מוכח שאין פחד אלהים לנגד עיניו ויוצא בזה מכלל עמיתך, לא כן בזה דכהתירא דמיא להו בעונותינו הרבים בחשבם כיון שהוא טרוד במחייתו פטור מתלמוד תורה וכיוצא בזה שאר היתרים, ועל כן בודאי לא נפקא דבר זה מכלל עניני לשון הרע דאסור אפילו על אמת. ובענינים כאלו חייב להוכיח אותו בינו לבין עצמו עבור זה ולהראות לו שההיתר הנ\"ל אינו כי אם מצד היצה\"ר כי על פי דין אפילו עני ביותר חייב לקבוע לו עתים לתורה, ושאר עניני הוכחה לפי האיש המבטל, אבל לא לילך ולבזותו עבור זה אצל שאר אנשים. ואין להתיר מטעם דעל פי רוב דבר זה הוא מפורסם על אחד שאינו לומד תורה דעיין לעיל בכלל ב' בהתירא דאפי תלתא ותמצא בזה שיש בזה הרבה והרבה מחלקי האיסור ואינו מצוי שימצאו כל חלקי ההיתר. ואין להקשות על זה מבבא בתרא (קי\"א ע\"ב) דא\"ל ר' ינאי לשמעיה גוד לית דין צבי למילף, ועיין ברשב\"ם שם דפירושו כך הוא: אינו רוצה ללמוד אלא להקשות דברים שאינם צריכין. או דהיה תלמידו של ר' ינאי ואם כן לא קשיא מידי כמ\"ש בתשובת חות יאיר בסימן קנ\"ב שמותר לרב להוכיח לתלמידיו בדברים קשים כדי לזרזם שיעיינו וישגיחו וישמרו מן הטעות והשגיאה עי\"ש. (ז) שאין ראוי לעשות . פירוש אפילו אינו דבר שתקנו לסייג וגדר, דבזה ודאי אם עבר על זה רשע מיקרי ויהיה לו בזה גנאי גמור, כדאיתא ב יבמות (דף כ'.) אמר רבא כל שאינו מקיים דברי חכמים קדוש הוא דלא מיקרי רשע נמי מיקרי ואזיל לשיטתו דאמר שם רבא ב שבת (דף מ') האי מאן דעבר אדרבנן שרי למיקרי ליה עבריינא. ואין להקשות מזה על מה שכתבנו בפנים דאסור לגנותו עבור זה דז\"א דשם כוונת רבא שעבר בפרסום שיודעין בלאו הכי הרבה אנשים מזה כמ\"ש שם משרבו עוברי עבירה וכו'. או דרבא איירי שעבר על האיסור כמה פעמים דבשביל זה בודאי מצוה לגנותו דמוכח שאין פחד אלקים לנגד עיניו וכמו שכתבנו בפנים בסעיף ז'. (ח) גם כן אסור . וראיה ברורה לזה מ בבא בתרא (דף קס\"ד ע\"ב) במעשה דשטר מקושר דאחוי ליה ר\"ש ברבי לרבי וכו' א\"ל רבי כלך מלשון הרע הזה וקמקשה הגמרא בשלמא התם איכא לשון הרע וע\"ש ברשב\"ם בד\"ה חזא ביה בבישות וממנו תדין קל וחומר לשאר איסור דרבנן ולא תדחה דמשום שהאיסור הוא יותר חמור יהא מותר לגלות דכבר השרישנו רבינו יונה במאמר רי\"ט דאפילו איסור דאורייתא כביאת עריות אין לגלות וכן מוכח מגמרא פסחים (ד' קי\"ג ע\"ב). (באר מים חיים)",
    "char_count": 2948,
    "word_count": 591
  },
  {
    "id": 33,
    "type": "lashon_hara",
    "klal": "כלל ד",
    "seif": "ג",
    "title": "כלל ד - סעיף ג",
    "content": "<< ·  חפץ חיים - הלכות לשון הרע · ד · ג · >> לוח יומי: שנה פשוטה - י\"ב חשון, י\"א אדר, י\"א תמוז. שנה מעוברת - י\"ב חשון, כ\"א אדר א', א' תמוז. אך יתחלק זה הדין לפרטים אחדים וכמו שאבאר, דאם הוא (ט) איש בינוני כסתם איש ישראל, שדרכו להשמר מחטא ונכשל בחטא רק לפעמים, (י) ויש לתלות, שעשה דבר זה שלא במתכון, (יא) או שלא היה יודע שדבר זה אסור, או שהיה סבור שהוא חמרא ומדה טובה בעלמא, שהכשרים נזהרין בזה, (יב) אזי אפלו ראוהו כמה פעמים שעבר על זה, בודאי יש לתלות בזה, ואסורים לגלותו, כדי שלא יהיה לבוז בעיני עמו, ואפלו בעיני עצמו גם כן לא יתבזה, ואסור לשנא אותו עבור זה, דצריך לדונו לכף זכות, והוא מצות עשה דאוריתא של \"בצדק תשפט עמיתך\" לכמה פוסקים. (ט) איש בינוני . אבל אם מוחזק לרשע בשאר ענינים ישתנה דינו ומבואר לקמן בסעיף ז'. (י) ויש לתלות שעשה וכו' . כן כתב רבינו יונה במאמר רי\"ח וז\"ל והנה כי תראה אדם אשר ידבר דבר או יעשה מעשה ויש לשפוט דברו ומעשהו לצד הטובה ולצד הזכות וכו' יש עליך להטות הספק ולהכריעו לכף הזכות וכו' והוא מצות עשה מן התורה שנאמר בצדק תשפוט עמיתך. ודע דמה שכתבנו ויש לתלות וכו' שלא במתכוין הוא קאי אפילו על עבירה שפשטה איסורה בישראל, ומה שכתבנו אחר כך או שלא היה יודע וכו' קאי רק על שאר עונות דבעבירה שמפורסם איסורה בישראל אם ראוהו שעבר עליה כמה פעמים דינו כמו שמבואר בסעיף ז' עי\"ש. (יא) או שלא היה יודע . מלבד שכתבנו למעלה מקור דין זה מרבינו יונה הוא גם כן דין מבואר בחשן משפט בסימן ל\"ד סעי' כ\"ד עי\"ש לענין פסולי עדות דלא נפסל בזה מטעם זה, וכ\"ש לענין דיננו דדינא הכי וכמבואר בתשובת חות יאיר סימן ס\"ב דלענין עדות מחמרינן הרבה יותר עי\"ש. (יב) אזי אפילו ראוהו . פירוש בשנים, דבחד בלאו הכי אסור וכמו שיתבאר בסעיף שאחר זה. ומ\"ש כמה פעמים, כן מוכח ברבינו יונה דלא התיר במאמר רי\"ט אפילו במורגל בעון רק אם כל שער עמו יודעים שהוא עבירה עי\"ש, ולבד זה היא סברה פשוטה גם כן. (באר מים חיים)",
    "char_count": 1688,
    "word_count": 343
  },
  {
    "id": 34,
    "type": "lashon_hara",
    "klal": "כלל ד",
    "seif": "ד",
    "title": "כלל ד - סעיף ד",
    "content": "<< ·  חפץ חיים - הלכות לשון הרע ד · ד · >> אבל אם (יג) יראה להן, שהחוטא ידע את עצם אסורו וגם במתכון עשה את החטא כביאת עריות ואכילת דברים אסורים וכיוצא בזה, (יד) שנתפשט ידיעת אסורן בישראל, תלוי בזה, אם הוא אדם בינוני בשארי דברים, שדרכו להשתמר על פי הרב מהחטא, ובזה לא ראוהו שנכשל, רק פעם אחת בסתר, אסורין לגלות את חטאו לאחרים, (טו) אפלו שלא בפניו, והמגלה אותו, אשום אשם על זה כי אולי החוטא ההוא שב מדרכו הרעה ויגוניו ברעיוניו על זה החטא והוא נשוא עון לפני ה', כי עקר התשובה לפי מרירות הלב, וכשיספר זה את החטא לפני ההמון, יהיה לבוז ולקלון בעיניהם, אחר אשר נחם על רעתו ונסלח לו על עונו, על כן יחטא ואשם האויל המזכיר עונו. (טז) ואפלו לדיני העיר אין לגלות, ואף שיש אתו עד שני להקים דבר (דאי לא בלאו הכי {בלא זה} אסור לגלות, כי אסורין הדינים להאמין לדבריו ויחזיקו אותו רק לבעל לשון הרע, וכמו שנכתב אחר כך) כיון שלא יהיה תועלת מדבר זה, רק צריך להוכיח אותו (יז) בינו לבין עצמו, על אשר המרה את אלהיו בחטאו, ושיראה לגדר את עצמו מכאן ואילך מהסבות שהביאוהו לזה, כדי שלא יבוא עוד לידי חטא, ויזהר המוכיחו לדבר לו בלשון רכה כדי שלא יכלימנו, כדכתיב: \"הוכח תוכיח את עמיתך ולא תשא עליו חטא\" (יח) וכל זה שכתבנו הוא אפלו אם הוא רק אדם בינוני בשאר דברים, וכל שכן אם הוא איש תלמיד חכם וירא חטא, אך עתה גבר יצרו עליו, בודאי עון גדול הוא לפרסם חטאו ואסור אפלו להרהר אחריו כי בודאי עשה תשובה, ואף אם יצרו נתחזק עליו פעם אחת, נפשו מרה לו אחר כך על זה ולבבו ירא וחרד מאד על אשמתו, וכמו שאמרו חז\"ל: אם ראית תלמיד חכם, שעבר עברה בלילה אל תהרהר אחריו ביום, שבודאי עשה תשובה *. * הגה\"ה: וכל זה שכתבנו באלו הסעיפים הוא בשאין הדבר הזה מועיל לאפרושי מאסורא, אבל אם הוא (יט) מועיל לאפרושי מאסורא, כגון, שראה לאשת איש שזנתה, דמן הדין נאסרה עבור זה להבעל, אפלו ראה דבר זה ביחידי, צריך (כ) לגלות (כא) להבעל כדי להפרישו מאסור, ודוקא אם ראה בעצמו שזנתה, דמן הדין נאסרה על ידי זנות להבעל, אבל אם שמע זה מאנשים אחרים, דמן הדין לא נאסרה על ידי זה להבעל, או שאר אפנים כיוצא בזה אסור לגלות. ואפלו אם ראה בעצמו שזנתה, לא יגלה, רק אם הוא משער, (כב) שאפשר שהבעל יאמין לו כבי תרי (כשני עדים) ויפרש על ידי זה ממנה, אבל בלאו הכי אסור לו לגלות דבר זה להבעל וכל שכן לזולתו. (הגהה) (יג) יראה להן. כל הסעיף זה נלקח מדברי רבינו יונה במאמר רט\"ו ורי\"ח ורי\"ט עיין שם היטב וגם במאמר ר\"כ. (יד) שנתפשט ידיעת איסורן. ונראה דהוא הדין בעבירה שאינה מפורסמת והתרה אותו מקודם, ואף שכתב הרמב\"ם בהלכות רוצח פרק י\"ג והובא בחושן משפט בהלכות פריקה וטעינה בסימן רע\"ב דעל זה כתוב בתורה כי תראה חמור שונאך, וכו' אף על פי כן נראה דעדיין הוא בכלל עמיתך לענין לשון הרע כל זמן שלא עבר על זה כמה פעמים וכדלקמן בסעיף ז' וראיה לזה דהרי בדינא דרבינו יונה שכתבנו גם כן כתב במאמר רט\"ו ולא נכון לגלותם זולתי לחכם צנוע וכו' רק הרחק ירחיק מחברתו וכו' ופשוט דמקורו הוא מגמרא דפסחים (בדף קי\"ג ע\"ב) במימרא דמהו למימרא ליה לרבו למישנא ליה וכו' ואפילו הכי משמע מדברי רבינו יונה דעדיין הוא בכלל עמיתך לענין זה, וכן משמע לקמן מדבריו גם כן במאמר רי\"ט דאפילו אם משפטו לשנות באולתו דצריך על ידי זה לגלות לשופטי העיר אפילו הכי עדיין הוא בכלל עמיתך שאסור לגלות לאחרים, וכן משמע גם כן במאמר ר\"כ שכולו לקוח הוא מגמרא דפסחים הנ\"ל להמעיין ובודאי מותר לשנוא אותו ואפילו הכי כתב לייסר החוטא בהצנע ולא ילבינו פניו ברבים כמו שכתוב הוכח תוכיח את עמיתך ולא תשא עליו חטא, אלמא דאף דמותר לשנוא אותו על פי התורה כי תו איננו בכלל אחיך ועל זה כתיב בתורה שונאך אפילו הכי לענין להרע לו בידים דהיינו להלבינו אסור, והוא הדין לילך ולגנותו בפני אחרים אסור דלא יצא עדיין מכלל עמיתך לזה, ולא התירה התורה רק לשנוא אותו בלבד, ואם כן הוא הדין בעבירה שאינה מפורסמת והתרה אותו אף דמותר לשנאותו אף על פי כן לענין לשון הרע הדין כמו שכתבנו. ודע דמה שנקט הרמב\"ם והתרה בו ולא חזר ולא נזכר דבר זה בגמרא דפסחים הנ\"ל משום דהגמרא איירי כגון מעשה דטוביה שבא על ערוה שהיא עבירה מפורסמת והר' יונה איירי גם כן הכי כמ\"ש במאמר רי\"ט, והרמב\"ם רצה לכלול גם כן שאר עבירות שאינן מפורסמות שיהא מותר לשנוא אותו עבורן, לכן הוסיף שהתרה בו ולא חזר. (טו) אפילו שלא בפניו. וכל שכן אם ביישו חס ושלום בזה בפניו בפני רבים עלול הוא מאוד להיות עבור זה בכלל המלבין פני חבירו ברבים אין לו חלק לעולם הבא אם באמת שב החוטא על זה במרירות לבו לפני ה'. ודע דלענין אם אחרים סיפרו לו עבירה זו על אדם בינוני דאיירינן השתא, אם מותר להאמינם, ביררנו לקמן בכלל ז' דאפילו אם שמע משנים או יותר אין מותר לו רק לחוש ולא להחליט כיון שהוא חוץ לבית דין וממילא דאסור להיות לו שונא עבור זה, רק יהיה הדבר אצלו לעת עתה כמו חשש בעלמא, וכל שכן דאסור לו לסמוך על דבריהן לענין לילך ולספר דבר זה בפני אחרים, ובפרט שביררנו בפנים דאפילו הרואין הראשונים אין להם לגלות. (טז) ואפילו לדייני העיר אין לגלות. שזה לשון ר' יונה במאמר רי\"ט כי האמנם אם גזל האדם או עשק את עמיתו חייב להעיד על זה כדי שישיב הגזלה אשר גזל על פי שנים עדים, ואם אין שם זולתי עד אחד שבועה תהיה בין שניהם, אבל אם ראה כי נכשל חבירו בדבר ערוה או באחת מן העבירות אין ראוי שיעיד על זה חנם ללא תוכחת, גם כי יש אתו עד שני להקים דבר עכ\"ל משמע בהדיא מדבדיו דאפילו להדיינים אין לגלות וכ\"כ בפירוש בס' מנורת המאור עי\"ש. ומכל מקום נראה לי דעל הגילוי לבית דין אין בזה איסור כל כך רק דאין נכון לכתחלה, וטעמא רבה איכא, דבשלמא להמון אין שום תועלת בהגילוי ושמא עשה תשובה ויתבזה בעיניהם חנם וכנ\"ל, אבל לבית דין יש תועלת דבזה הוא נעשה פסול לעדות ולשבועה כיון דאייריגן בדבר המפורסם בישראל לאיסור ולא אמרינן שמא שב לענין זה כל זמן שלא נתברר וכמ\"ש בספר חות יאיר בסימן ס\"ב עי' ש, ולא מיבעי אם יש עתה שום תועלת לבן ישראל במה שהוא יפסל לעדות ולשבועה בודאי הם מחוייבים להעיד אפילו אם אותו בן ישראל אין תובע אותם וכמ\"ש בספר שער המשפט בסימן כ\"ח, אלא אפילו אם אין עתה שום תועלת לישראל מזה אפילו הכי אין איסור אם יספרו לבית דין כיון דיוכל להיות נפקא מיניה מזה למחר וליומא אוחרא במה שהבית דין ידעו שעבר על איסור שנפסל לעדות ולשבועה, והמספרים מכונים לזה. דהכלל בלשון הרע אם באמת עשה פלוני דבר עולה, תלוי בהמספר, אם מכוין לגנותו של חבירו או לתועלת היוצא מזה, וכמו שכתבנו כמה פעמים, וכן מוכח קצת מלשון הר' יונה גופא דלעיל לענין סיפור להמון במאמר רט\"ו כתב והמגלה אותו אשם אשם ע\"ז וכו' וכאן במאמר רי\"ט דאיירי דאף להשופטים אין לגלות לא כתב לשון זה, ואדרבה כתב ואם משפטו לשנות באולתו טוב שיגידו לשופטי העיר, משמע דאם אין משפטו, לא טוב לכתחלה אבל אין בזה אשם (והדיינים צריכין להאמין ולהחליט הדבר כדין קבלת עדות אם מעידים לפניהם בבית דין, אבל אם מספרין לפניהם חוץ לבית דין הדיינין אינן עדיפין מאנשים דעלמא ומותרים רק לחוש לבד ועל כן צריך עיון בזה אם חייבין להוכיחו ואי\"ה נבאר במקום אחר) ועוד ראיה ממה שהובא בח\"מ בסימן כ\"ח ס\"א בהג\"ה ועד אחד לא יעיד וכו' אבל אם כבר נעשה האיסור לא יעיד דאינו כי אם כמוציא שם רע על חבירו משמע בהדיא דבשנים מותר להעיד בכל גווני, ודוחק גדול לומר דמיירי דוקא בהתרו בו, ועוד דמאי שייך בזמן הזה התראה וקבלת התראה, אלא ודאי כמו שכתבנו כיון דיש נפקא מינה בזה לאחר זמן. (יז) בינו לבין עצמו וכו' בלשון רכה וכו'. ר' יונה במאמר ר\"כ והרמב\"ם בפרק ו' מהלכות דעות הלכה ח' (יח) וכל זה וכו'. בגמרא ברכות (י\"ט ע\"א) ור' יונה במאמר רט\"ו ורי\"ט עי\"ש. ודע דכתב בספר יד הקטנה בפ\"ט מהלכות דיעות שלו בדין כ\"ד דאסור אפילו להוכיחו בינו לבין עצמו אפילו בדרך תוכחת מוסר, ויראה מפני שבודאי עשה תשובה. ולא תקשה עליו ממ\"ש ב בבא מציעא (דף ל\"א) דמצות הוכחה הוא אפילו תלמיד לרב ועוד ממ\"ש בערכין (ט\"ז ע\"ב) א\"ר יוחנן בן נורי הרבה פעמים לקה עקיבא על ידי לפני רבן גמליאל וכו' (ואין לדחות משום דר\"ע בגדר תלמיד היה דהלא מסיים על זה קרא והוספתי בו אהבה לקיים מה שנאמר הוכח לחכם ויאהבך משמע דבכל גווני צריך להוכיח לחכם) חדא די\"ל דאיירי בדיני ממונות ואמרינן שם (בברכות י\"ט) אבל בממונא עד דמהדר למריה, ועוד יש לומר דדוקא למחר ולאחר זמן צריך להחזיק בודאי שעשה תשובה וכדמשמע לישנא אם ראית וכו' בלילה אל תהרהר אחריו ביום שבודאי עשה תשובה אבל בעת מעשה גופא בודאי חייב להוכיחו. אמנם בעיקר הדין דהיד הקטנה צע\"ג אם הלכה כדבריו, דנראה לענ\"ד דדין הגמרא הוא רק לענין לימוד זכות, אבל לא לפטור על ידי זה ממצות עשה דאורייתא של הוכחה, וכהאי גוונא מצאתי לענין אחר בתשובת חות יאיר הנ\"ל בסימן ס\"ב וז\"ל שם באמצע התשובה דלא נלמד מזה לפסולי עדות רק שנשאר בפסלנותו עד שנדע שעשה תשובה ונ\"ל אפילו אם הוא תלמיד חכם דארז\"ל אל תהרהר אחריו וכו' ואמרו קצת מפרשים דלהדרי קאי אל תהרהר שמא ר\"ל שיש ספק רק ודאי מכל מקום היינו רק לדונו לכף זכות מה שאין כן להכשירו, גם כאשר לענין ליטרא דדהבא אין לנו דין תלמיד חכם ה\"ה לדבר זה עכ\"ל. ואם כן אפשר דהוא הדין בענינינו גם כן אין אומרין דין זה כדי להקל מעצמנו ולהפטר על ידי זה ממצות עשה דהוכחה, והגמרא לא איירי במי שרוצה להוכיחו רק באיש דעלמא שמהרהר על תלמיד חכם שעומד עדיין בחטא, וצריך עיון. (יט) מועיל לאפרושי מאיסורא. בחו\"מ סימן כ\"ח ס\"א בהג\"ה. (כ) לגלות. ולענין לגלות לו עם מי זינתה, תלוי בזה, אם הוא משער שאפילו אם לא יגלה לו עם מי גם כן יאמינו כבי תרי על עיקר הדבר, לא יגלה לו עם מי דמאי נפקא מיניה מזה, אם כן שם ביש בעלמא הוא דקא מפיק עליה דפלניא, אבל אם הוא רואה שאם לא יגלה לו עם מי לא יאמין לו הבעל מותר לגלות. (כא) להבעל. ואם הבעל אינו מאמינו אסור לו לגלות שוב דבר זה לשום אדם אפילו לבית דין, תשובת נודע ביהודא מהדורא קמא חלק או\"ח סימן ל\"ה עי\"ש. (כב) שאפשר. תשובת נודע ביהודא שם. (באר מים חיים)",
    "char_count": 8429,
    "word_count": 1674
  },
  {
    "id": 35,
    "type": "lashon_hara",
    "klal": "כלל ד",
    "seif": "ה",
    "title": "כלל ד - סעיף ה",
    "content": "<< ·  חפץ חיים - הלכות לשון הרע ד · ה · >> לוח יומי: שנה פשוטה - י\"ג חשון, י\"ב אדר, י\"ב תמוז. שנה מעוברת - י\"ג חשון, כ\"ב אדר א', ב' תמוז. אבל (כג) אם הוא רואה שהחוטא הוא מהאוילים הלצים השונאים למוכיחם, כדכתיב {משלי ט' ח'}: \"אל תוכח לץ פן ישנאך \", ובודאי לא יתקבלו דבריו באזניו, ואנשים כאלו בנקל להם לשנות באולתם, ואם כן יוכל להיות שיבוא עוד הפעם לידי חטא, על כן טוב להם, שיגידו לדיני העיר, כדי שהם ייסרוהו על עונו ויפרישוהו מהאסור על להבא, ונראה דהוא הדין (כד) לקרוביו של החוטא, אם דבריהם יהיו מתקבלין לו, ועין בבאר מים חיים. וכל כונת המספר תהיה לשם שמים ובקנאת ה', לא בשנאתו לו על דבר אחר. והשופטים גם כן ייסרו את החוטא (כה) בהצנע ולא ילבינו פניו ברבים, כדכתיב \"הוכח תוכיח את עמיתך ולא תשא עליו חטא\" וכל זה אם ראוהו בשנים, אבל אם הוא עד אחד, (כו) לא יעיד על חברו, כי עדותו חנם, לפי שאין סומכין עליה כמו שנאמר {דברים י\"ט ט\"ו}: \"לא יקום עד אחד באיש לכל עון ולכל חטאת\". לכן מוציא שם רע יחשב, ואמרו רבותינו: כל המעיד יחידי על חברו בדבר עברה וכו' ואמרו חז\"ל: ג' הקדוש ברוך הוא שונאן, ואחד מהם הרואה דבר ערוה בחברו ומעיד בו ביחידי. (כז) אך יכול לגלות הדבר בהצנע לרבו ולאיש סודו, אם ידע כי יאמין דבריו (כח) כדברי שני עדים, ומתר לרבו לשנא אותו עבור זה ולהתרחק מחברתו, עד אשר יודע לו, ששב מדרכו הרעה, אבל אסור לרבו לספר דבר זה לאחרים, דלא עדיף מאם ראה בעצמו, וכמו שכתבנו לעיל בסעיף ד'. (כג) אם הוא רואה. עיקרו של הסעיף זה הוא מגמרא דפסחים (קי\"ג ע\"ב) במעשה דזיגוד דאסהיד בטוביה עי\"ש, ור' יונה במאמר רי\"ט כתב וז\"ל אמנם אם החוטא הוא מן האוילים אשר משפטם לשנות באולתם טוב כי יגידו אל השופטים לייסרו להפרישו מן האיסור וכו' וביאורו לפי דברינו דהיינו אם לא יוכיחוהו אנשים חשובים יוכל להיות שישנה עוד באולתו, דאין לומר דכונתו הוא שעשה כמה פעמים זה האיסור דאם כן אינו בכלל עמיתך, דהא ר' יונה מיירי באיסור המפורסם לכל דאדפתח קאי שכתב אבל אם ראה כי נכשל חבירו בדבר ערוה כו' ומצוה לפרסם לכל ואין צריך ליזהר כלל בכבודו מן הדין וכמ\"ש ר' יונה במאמר רי\"ח ורי\"ט, וא\"כ אמאי התיר דוקא לשופטים. ועוד דידוע להמעיין היטב בהלכות אלו שלו, דזה הדין דהדיינים וגם מה שכתב אחר כך אבל אם הוא עד אחד וכו', הוא הדין עצמו שכתב אחר כך במאמר ר\"כ, ושניהם מקורם מהא דפסחים (קי\"ג ע\"ב) הנ\"ל ועי\"ש שכתב ואם יש עד שני עמו ישמעו וכו' ולא ילבינו פניו ברבים שנאמר הוכח תוכיח את עמיתך ולא תשא עליו חטא, ועתה אם כונת ר' יונה במ\"ש ואם משפטו וכו' דהיינו שעשה כמה פעמים אם כן הוא מומר לזה ואינו בכלל עמיתך וכמ\"ש הוא בעצמו תיכף ובמאמר רי\"ח וכן כתב הרמב\"ם פרק ו' מהלכות דיעות הלכה ח' דמותר להכלים אותו וכו' וכן מוכח מספר מנורת המאור בהעתיקו את אלו הענינים להלכה דכונת ר' יונה הוא שדבריו לא יהיו נשמעין לו בתוכחה *. (באר מים חיים) הגה\"ה: ובעל יד הקטנה בהלכות דיעות פרק ט' דין כ\"ה לא ביאר דברים אלו היטיב לענ\"ד, ועוד יש להפליא עליו מאד שחידש שיטה חדשה בדין כ\"ג במה שחילק את הבינונים לשתים דהיינו על מה שכתב ר' יונה במאמר רט\"ו ודע כי אם יראה איש כי עבר חבירו על דברי תורה בסתר אסור לגלות את חטאו בשער בת רבים שמא שב בתשובה כתב היד קטנה דאסור לשנוא אותו גם כן שמא שב והגמרא בפסחים דמתיר לשנוא אותו עיין שם איירי באיש אשר משפטו לשנות באולתו, וכיוצא בזה כתב גם כן בדין כ\"ה בסופו אבל זה פלא דאם כן משמע מדבריו דזה בודאי לא שב דאם לא כן היה אסור לשנוא אותו לפי דבריו ואם כן כיון שלא שב איננו בכלל עמיתך ויהא מותר ומצוה לפרסם לכל דהוא בכלל הדין השני שכתב ר' יונה בעצמו אחר כך ואינו נזהר מעבירה אחת אשר כל שער וכו' דכונתו או אינו נזהר וכמו שכתב היד הקטנה ואמאי כתב בזה דוקא לשופטי העיר וגם אמאי קאמר במאמר ר\"כ ולא ילבינו פניו ברבים וכו' עמיתך וכו' אלא ע\"כ דיש נפקא מינה בין שנאה בעלמא ובין לעשות לו רעה בידים דהיינו לגלות עליו או להלבין פניו מחמרינן שמא שב, ואם כן כיון דאתית להכי אימא לך דאפילו בינוני גמור מותר לשנוא אותו דעל זה נמי כתיב בתורה שונאך דדוחק גדול הוא לומר דמה שאמרו בגמרא דחזא ביה איהו דבר ערוה איירי דוקא במי שמשפטו לשנות באולתו אך לענין לגלות עליו או להלבין פניו מחמרינן שמא שב ודו\"ק היטב. (הגהה) (כד) לקרוביו של החוטא. ואף לפי הספק שכתבנו לעיל דאפשר כיון שאין הקרובין מחוייבין להאמין אין מחוייבין להוכיחו, אף על פי כן נראה דמותר לספר לפניהם כיון שכונת המספר היא לטובתו ורואה שהקרובין יאמינו לו ויוכיחוהו על ידי זה. אך מאד מאד צריך המספר להתיישב בדבר קודם שיספר להם דעל פי הרוב הקרובים אינם מאמינים כלל דבר כזה ויוכל רק לבוא מזה לידי מחלוקות גדולות ואז שב ואל תעשה עדיף. (כה) בהננע. ואין להקשות על דברי ר' יונה מהא דאיתא כמה פעמים בש\"ס מכין אותו מכות מרדות אפילו על איסור דרבנן, ולא נזכר כלל שצריך ליזהר שלא יתבייש פניו על ידי זה בשעת מעשה, ואם כן כ\"ש על איסור דאורייתא שמוכח שהיה במזיד אף שלא היה התראה, דפשוט דזה תלוי לפי ראות עיני בית דין את האיש אם תוכחתם תהיה מועלת לו על להבא שלא יעשה עוד את העבירה, דכמה פעמים בדברים לא יוסר עבד, וגם לפי הענין שעשה אם ידעו בו רבים, שעל ידי זה נתחלל כבוד השם חס ושלום אם לא יגדרו את הפרצה על להבא, בודאי מוטל על הבית דין לעשות כל מה שהם יכולין כדי שרבים יראו ויקחו מוסר וכמ\"ש בסנהדרין (מ\"ו ע\"א) אמר ר' אליעזר בן יעקב שמעתי שבית דין וכו' והובא בחו\"מ בסימן ב'. (כו) לא יעיד ע\"ח. כן נפסק בחו\"מ בסימן כ\"ח בהג\"ה ואף שכונתו לטובה כדי שיוכיחוהו. ודע שמוכח מר' יונה במאמר ר\"כ שהשומע גם כן אין מחוייב להוכיחו מחמת זה, ומכל מקום נראה פשוט אם נראה ליה לפי הענין שהדבר אמת אינו יכול לפטור את עצמו מהוכחה. (כז) אך יכול לגלות. אפילו בזה שאין משפטו לשנות באולתו כן מוכח מר' יונה במאמר רט\"ו עיי\"ש. (כח) כדברי שני עדים. מקורו מהא דפסחים הנ\"ל מהו למימרא ליה לרבו למישנא ליה, אמר ליה אי מהימן ליה לרבו כבי תרי לימא ליה ואי לא לא לימא ליה, ודקדק ר' יונה בדבריו כשני עדים, משום דקשה ליה הא לשון הרע אסור לקבל ולהחליט אפילו משנים ויותר וכמו שנביא אי\"ה לקמן בכלל ז' במ\"ח ג' והאיך מתיר הגמרא לרבו לשנאו עבור זה, על זה כתב כדברי שני עדים, לומר דכל כך מהימן בלבו דבריו בלי פקפוק כשני עדים שאין אחריהם כלום, ונאריך בזה אי\"ה לקמן בכלל ז' עי\"ש. ואין להקשות מה בין מספר לרבו למה שכתבנו לעיל בסעיף ד' דאפילו אם שנים ראו באחד דבר עולה אסורין לספר פן עשה תשובה וכאן נמי, זה אינו דכאן נמי אין מותר לספר סתם אפילו לאיש דמהימן ליה כבי תרי רק אם הוא איש סוד וצנוע אשר לא יספר ליתר ההמון רק ישנא אותו לעת עתה וירחק מחברתו עד שיוודע לו ששב מדרכו הרעה, לא כן אם יספר ליתר ההמון יתפרסם לעיניהם לגנאי ולבזיון לעד אף אחר שישוב לה' וינחם על רעתו ונסלח לו, אבל אם יספר לחכם צנוע הנ\"ל אם יוודע לו ששב מדרכו הרעה יאהבהו ולא יזכור לו עונותיו הראשונים, וכל דברינו תמצא בדברי ר' יונה כשתדקדק בו, וכן מוכח מלשון הגמרא דפסחים הנ\"ל דקאמר מהו למימרא ליה לרביה למישנא ליה משמע דרק זה בלבד שרי ליה לרביה אבל לא לספר לאחרים. ונ\"ל דרבו אסור לגלות אחר כך אף למי שיאמין לו כדברי שני עדים, משום דודאי כשיתודע להשני שלא ראה בעצמו רק ששמע מאחר לא יאמין לו תו כדברי שני עדים על עצם המעשה מטעם שהמספר הראשון אינו נאמן לו כל כך, ואם כן ממילא יחשב הוא למוציא שם רע והשומע למקבל. (באר מים חיים)",
    "char_count": 6316,
    "word_count": 1272
  },
  {
    "id": 36,
    "type": "lashon_hara",
    "klal": "כלל ד",
    "seif": "ו",
    "title": "כלל ד - סעיף ו",
    "content": "<< ·  חפץ חיים - הלכות לשון הרע ד · ו · >> ונראה לי עוד באיש, אשר משפטו לשנות באולתו, דאף אם רבו איננו צנוע כל כך ואפשר שיתודע ממנו להמון, אבל הוא איש שדבריו יהיו נשמעין בתוכחה להחוטא, שלא ישנה עוד באולתו, אפשר גם כן שמתר לגלות לו, כיון שכונת המספר הוא לתועלת החוטא ולא לגנותו. ועתה נחזר לעניננו הנ\"ל, דאפלו אם ראוהו שנים בעת עשית החטא והוא איש, שנקל לו לשנות באולתו, אף על פי כן אין מתר רק לגלות לדיני העיר ולא לאחרים, כי על כל פנים הלא לא ראינוהו שעבר על זה האסור, רק פעם אחת, אולי גבר אז יצרו עליו ואחר כך שב בתשובה ונאנח במרירות לב על זה, על כן לא יצא החוטא עדין מכלל \"עמיתך\" בזה.",
    "char_count": 584,
    "word_count": 124
  },
  {
    "id": 37,
    "type": "lashon_hara",
    "klal": "כלל ד",
    "seif": "ז",
    "title": "כלל ד - סעיף ז",
    "content": "<< ·  חפץ חיים - הלכות לשון הרע ד · ז · >> לוח יומי: שנה פשוטה - י\"ד חשון, י\"ג אדר, י\"ג תמוז. שנה מעוברת - י\"ד חשון, כ\"ג אדר א', ג' תמוז. וכל אלו הדינין שכתבנו הוא דוקא באיש, אשר מנהגו ודרכו להתחרט על חטאיו, (כט) אבל אם בחנת את דרכו, כי אין פחד אלהים לנגד עיניו ותמיד יתיצב על דרך לא טוב, כמו הפורק מעליו על מלכות שמים או שאינו נזהר מעברה אחת, אשר כל שער עמו יודעים שהיא עברה, דהינו בין שאותה העברה, שהוא רוצה לגלות, עשה החוטא כמה פעמים במזיד או שעבר במזיד כמה פעמים עברה אחת המפרסמת לכל שהיא עברה, אם כן מוכח מנה שלא מחמת שגבר יצרו עליו עבר על דברי ה' כי אם בשרירות לבו הוא הולך, ואין פחד אלהים לנגד עיניו, לכן מתר להכלימו (ל) ולספר בגנותו בין בפניו ובין שלא בפניו. ואם הוא יעשה מעשה או ידבר דבר, ויש לשפטו לצד הזכות ולצד החוב, צריך לשפטו לצד החוב, אחרי שנתחזק לרשע גמור בשאר עניניו, וכן אמרו רבותינו \"לא תונו איש את עמיתו\", עם שאתך בתורה ובמצות, אל תונהו בדברים, ואשר לא שת לבו לדבר ה', מתר להכלימו במעלליו ולהודיע תועבותיו ולשפך בוז עליו, ועוד אמרו: מפרסמין את החנפים מפני חלול ה', וכל שכן (לא) אם הוכיח אותו בזה ולא חזר, דמתר לפרסמו ולגלות על חטאיו בשער בת רבים ולשפך בוז עליו, עד שיחזר למוטב, וכמו שכתב הרמב\"ם בסוף פרק ו' מהלכות דעות {הלכה ח'}, אך יש לזהר שלא לשכח (לב) פרטים אחדים המצטרכים לזה, וכתבתים בבאר מים חיים. (כט) אבל אם בחנת. הוא מדברי ר' יונה במאמר רי\"ח ורי\"ט. ומ\"ש או אינו נזהר וכו', כן מוכח מפשטיות דבריו וכן כתב בספר יד הקטנה. ומ\"ש צריך לשפטו לצד החוב, כן כתב ר' יונה במאמר רי\"ח והרמב\"ם פ\"א דאבות. (ל) ולספר בגנותו. עיין בר' יונה במאמר רי\"ט שכתב ואשר לא שת לבו לדבר ה' מותר כו' ולהודיע תועבותיו כו' ועוד אמרו מפרסמין כו', ומשמע מלשונו דזה אין ידוע לכל, ואם כן לכאורה קשה נהי דבאמת רשע הוא הא על כל פנים איכא חשדא על המספר שיחשדו אותו למוציא שם רע אם לא שנאמר דר' יונה לא איירי במה שכתב ואינו נזהר מעבירה אחת וכו' רק בעבר מתחלה בפרסום עבירה אחרת כמה פעמים, אם כן נתחזק בעיני הכל לרשע גמור, ולכך מותר לספר אפילו תועבות אחרות שעבר עליהן בסתר, דתו ליכא חשדא על המספר הזה, אבל באמת זהו דוחק בלשונו. וגם ממאמר רי\"ח במ\"ש ובחנת את דרכו וכו' ולגלות על חטאתיו וכו' משמע דמתיר לגלות בכל גווני באיש כזה ואם כן הדרא קושיא לדוכתין הא איכא חשדא. ואולם כד מעיינינן שפיר נראה פשוט דלכך מותר לפרסם לכל בכל גווני דהגמרא שם בפסחים הנ\"ל שאוסרת לגלות לא איירי רק במי שעבר עבירה פעם אחת לבד ואיננו עדיין בכלל חנפים מטעם זה פן גבר יצרו עליו בפעם אחת וכמ\"ש למעלה ולא שייך בענין זה להתיר כדי שישמרו הבריות על להבא מללכת בדרכיו, לא כן אם עשה עבירה כמה פעמים דעל ידי זה הוא יוצא מכלל עמיתך ונכנס בכלל כת חנפים התירו חז\"ל לפרסם גנותו כדי שיזהרו הבריות ממנו על להבא מללכת בדרכיו, וכיון שאין כונת המספר לספר בגנותו וכמו שנכתוב לקמן בסעיף ק טן ל\"ב רק לתועלת הנ\"ל שיצא מזה לשאר אנשים לכן מותר, ואין לתפשו בענין כזה להמספר לשון הרע. והוא כעין מה שכתב ר\"י לקמן במאמר רכ\"ח שאין לתפוש ללשון הרע על מי שמפני קנאת האמת סיפר על אחד החמס שעשה לרעהו עי\"ש, וכן לפי טעם השני שפירש\"י ביומא (פ\"ו ע\"ב) דלכך צריך לפרסם את החנפים שאם יבוא עליהן עונש מן השמים ידעו הכל שצדיק ה' יתברך גם כן שייך דברינו כיון דכונת המספר הוא לתועלת זה התירו לספר אפילו ביחידי ושלא בפני בית דין כדי שלא יצמח לעתיד חילול השם חס ושלום. עוד יש לומר דבאיש כזה אין שייך שיהיה נחשד המספר למוציא שם רע דבודאי תיכף כשיעיינו העולם אחריו ימצאו בו הרבה דברים של גנאי ויסור החשד ממנו, וכן מצאתי אחר כך בעליות הר' יונה בשיטה מקובצת לבבא בתרא ואעתיק אי\"ה בסוף הספר את דבריו דעל איש כזה מותר לספר ביחידי רק שהתנה שיספר הדברים באפי תלתא, שמזה שלא יסתיר את עצמו ויאמר בפרסום ידעו הכל שאין כונתו לספר גנות חבירו רק כדי שיזהרו הבריות מללכת בדרכיו, וגם כדי שישמע החוטא שהבריות מגנות אותו אולי על ידי זה ישוב מדרכיו הרעים עי\"ש. וכתב שם והוא שאין עליו אימה מן האיש ההוא אבל אם יש עליו אימה מן האיש ההוא מותר לספר עליו אפילו ביחידי. ודע דמה שכתבנו בפנים הוא רק לענין המספר, אבל השומע ממנו בכל גווני אסור להאמין ולהחליט הדבר בלבו שהוא אמת, אפילו אם שמע משנים ועל איש כזה, דשמא הכל הוא שקר, (אם לא דנתחזק על עבירה אחרת לרשע וכמו שיבואר הכל לקמן בכלל ז' ס\"ה עי\"ש) רק שיהיה הדבר אצלו לחוש בלבד עד שיתברר הדבר לאמיתו, ועיין לקמן בכלל ז' ס\"ה בהפנים ובבאר מים חיים שביררנו היטב דין קבלת לשון הרע על אנשים כאלו. ומה שאמרו במגילה (כ\"ה) האי מאן דסני שומעניה שרי לבזויי באפיה גם כן ביארתי היטב לקמן בכלל ז' בבאר מים חיים סק\"ח והעתקתי את הדין לקמן בכלל ח' בפנים. ומה שכתבתי ועוד אמרו מפרסמין וכו' הוא ביומא (פ\"ו ע\"ב) ועיין ברש\"י שם ד\"ה מפרסמין וכו' שהן רשעים וכו' וכונתו אם ידע בודאי עליו שהוא רשע כגון שעשה עבירה המפורסמת לאיסור במזיד כמה פעמים דבזה אין צריך לחשוב שעשה תשובה וכמ\"ש ר\"י. (לא) אם הוכיח אותו. ונראה דבדבר שאינו מפורסם בישראל לאיסור צריך שיהיה המוכיח אדם נכבד שראוי לסמוך עליו, או אפילו אם איננו נכבד כל כך והוא מראה לו בספר שהוא אסור, ואם כן מוכח מזה שהחוטא אין פחד אלהים לנגד עיניו ולכך מותר להכלימו עבור זה. אבל אם המוכיח אין נכבד אף שהוא אומר לו שדבר פלוני הוא שלא כהוגן על כן לא יעשה עוד דבר זה, ועבר ועשה אפילו במזיד, אין לו להכלימו או לגנותו עבור זה בפני אנשים כי אולי חשב שאין הדין עם המוכיח, אלא יודיע המוכיח את הדבר הזה לאנשים חשובים הנמצאים שם אולי ישמע לעצתם על להבא, ואם גם להם לא ישמע אז יודיע גנותו לעין כל. (לב) פרטים אחדים. ואכתבם בקיצור כפי מה שעולה מהכלל י' דלקמן. א. שהעולות שעל ידן הוסכם בעיניו שהוא רשע יראה אותן בעצמו ולא על ידי שמיעה מאחרים, אם לא שנתחזק בעיר לאיש רשע עבור השמועות הרעות שיוצאות עליו תמיד. ב. אם הם אינן דברים פשוטים כל כך כאכילת דברים אסורים וכיוצא באלו, רק מצד שהוכיח אותו, צריך שיתבונן היטב על פי דרכי התורה אם הוא באמת עון, ולא יחליט תיכף את הענין בדעתו. ג. שלא יגדיל את העולה יותר ממה שהיא. ד. שיכוין לתועלת, דהיינו, כדי שיתרחקו בני אדם מדרך רשע כשישמעו שהבריות מגנות פועלי און, גם אולי הוא בעצמו ישוב על ידי זה מדרכיו הרעים כשישמע שהבריות מגנות אותו עבור זה, אבל לא יתכוין המספר להנות מהפגם ההוא שהוא נותן בו, ולא מצד שנאה שיש לו עליו, רק מצד האמת. ה. שלא יטמין עצמו לגנותו בצנעא, ובפניו יחניף לו, רק כשיספר יספר בפרסום, אם לא שיש לו ממנו אימה שיש לאל ידו להרע עמו, או מפני חשש מחלוקת מותר לגנותו בצנעא בפני כל אחד ואחד, והכל יתכוין לשם שמים כדי להשניאו שלא ילמדו ממעשיו. ולענין אם צריך להוכיחו עי' לקמן בכלל י' בבאר מים חיים סק\"ל. וכל אלו הפרטים שהצרכנו לא איירינן בפורק עול מלכות שמים מעליו לגמרי חס ושלום, רק דאינו נזהר מעבירה אחת שמפורסמת בישראל לאיסור וכנ\"ל. (באר מים חיים)",
    "char_count": 5954,
    "word_count": 1183
  },
  {
    "id": 38,
    "type": "lashon_hara",
    "klal": "כלל ד",
    "seif": "ח",
    "title": "כלל ד - סעיף ח",
    "content": "<< ·  חפץ חיים - הלכות לשון הרע ד · ח · >> כשבית דין (לג) אומרים לאדם דין אחד במה שהוא (לד) בקום ועשה, בין שהוא דברים שבין אדם למקום או דברים שבין אדם לחברו, ואינו רוצה לקים בשום אפן, ואין לו תשובה במה שאינו מקים, מתר לספר גנותו ואף לרשם את גנותו בספר הזכרונות לדור דורים. ואם השיב תשובה באמתלאות, שתלוי לפי דבר המסור ללב, דינו כך, אם אנו מבינים שהתשובה זו איננה אמת רק להוציא מדעתנו, אין אנו צריכין להאמינו (לה) ומתר לספר בגנותו ואף לרשם כנ\"ל, אבל אם הדבר ספק, אסור לספר בגנותו. (לג) אומרים לאדם. משום דלכאורה קשה מאד על מה שהשרשנו בכמה מקומות בשם הראשונים דלשון הרע שבין אדם למקום אסור אפילו על אמת, ממה שאמרו ביומא (ל\"ח ע\"א) במשנה ואלו לגנאי וכו' על הראשונים נאמר זצ\"ל ועל אלו אמר ושם רשעים ירקב הרי דמצוה לגנות הרשעים עבור פעולותיהן הרעות ושם לא היה לאו גמור או עשה גמורה וכל שכן בהנ\"ל סעיף ב' ג' וד' דמותר. על זה נשיב, באמת דזה אינו דומה כלל לענינינו. דטעם האיסור הוא משום שני דברים. א. אפשר דלא ידע את חומר איסורו של דבר זה שעשה. ב. אפילו אם אנו יודעים שידע שהוא אסור מן התורה אולי גבר יצרו עליו בשעת מעשה ועתה אפשר לבו מר לו על זה. לא כן הוא בדבר הנ\"ל כי בודאי היו מודיעים להם חכמים שהיא עבירה במה שלא רצו ללמד לאחרים שממעטים על ידי זה כבוד שמים וכמו דאיתא בגמרא שם, וגבר יצרו עליו גם כן אין שייך רק במה שעשה עולה בבת אחת על ידי תגבורת היצר ואחר כך מתנחם על זה ועושה תשובה לא כן בדבר שנמשך, שאינו רוצה לקיים דברי התורה, תשובתו הוא שיקיים. והרי שם אפילו לאחר שלא יכלו האומנים מאלכסנדריא של מצרים גם כן לא חזרו מדרכם הרעה, והרי זה דומה למה שאמרו בברכות (י\"ט ע\"א) והני מילי וכו' אבל בממונא עד דמהדר למריה, ועל כן בודאי מצוה לגנותם ולגלות את חטאם בעיני הכל כדי להבאיש בעלי עבירות בעיני בני אדם וכעין זה כתב ר' יונה במאמר רי\"ח. ובלאו הכי הלא כתבו התוספות בבא מציעא (ס\"ב ע\"א) ד\"ה אי עשה תשובה וכו' דכיון שגילה דעתו שאינו חושש ללעז הבריות שוב אין אנו צריכין כלל לחוש לזה. אך זה יש לדחות דהכא כיון שאנו עושין מעשה בידים לספר גנותו ולרשום כנ\"ל אפשר דאסור. אך הסברות הראשונות עיקר ועל פי אלו הדברים כתבתי כל הסעיף. (לד) בקום ועשה. דאילו אם צוו אותו שלא לעשות ועבר על זה אפשר מחמת תגבורת היצר וכנ\"ל, ויהיה תלוי רק אם מה שעבר היה בסתר או בפרהסיא, דר' יונה קאמר במאמר רט\"ו אם עבר על דברי תורה בסתר עי\"ש. (לה) ומותר לספר בגנותו. כל זה הסעיף הוצאתי מסוגיא דיומא הנ\"ל שהשיבו תשובה ע\"ש ואף על פי כן הזכירו אותם שם לגנאי מפני שהבינו שהתשובה זו איננה אמיתית. וע\"ש במהרש\"א ובתוי\"ט שהירושלמי חולק על זה דכיון שמצאו תשובה שוב לא הזכירום לגנאי דקבלוה לתשובה אמיתית, חוץ מבן קמצר שלא מצא כלל תשובה. על כל פנים לענין דידן נראה פשוט דלא פליגי, דתלוי רק באם מינכר שהחשובה אמיתיח וכמ\"ש בפנים, רק דפלוגתתם אי קבלוה לאמיתית. וגם בזה הדין דסעיף ח' צריך הפרטים הנ\"ל בס\"ק ל\"ב עי\"ש. (באר מים חיים)",
    "char_count": 2570,
    "word_count": 513
  },
  {
    "id": 39,
    "type": "lashon_hara",
    "klal": "כלל ד",
    "seif": "ט",
    "title": "כלל ד - סעיף ט",
    "content": "<< ·  חפץ חיים - הלכות לשון הרע ד · ט · >> לוח יומי: שנה פשוטה - ט\"ו חשון, י\"ד אדר, י\"ד תמוז. שנה מעוברת - ט\"ו חשון, כ\"ד אדר א', ד' תמוז. ועתה נחזר לענין שפתחנו בו, (לו) דממה שכתבנו בראש הסימן נלמד, דאסור לגנות את חברו לספר עליו מדות המגנות שיש לו, כגון שראה עליו שנתגאה, (לז) או כעס בדבר שלא כהגן או שארי מדות מגנות, דזה ודאי גנאי גמור הוא, ואף שהוא אמת, מי יודע, אם לא עשה תשובה ולבו מר לו על המדות הרעות האלו, ואפלו אם הוא רואה עליו, שהרגל באותן המדות הרעות ואין לבו מר עליהם כלל, אף על פי כן אסור לו לילך ולהלעיג עליו, (לח) דאולי אינו יודע את חמר אסורן, כי באמת זה אנו רואין בחוש לכמה אנשים ואפלו מבעלי תורה, שאין מחזיקין המדות הרעות האלו לאסור גדול כל כך, כמו שהם על פי אמת למתבונן בהם בכתובים ומאמרי חז\"ל, רק לדבר שאינו הגון סתם, ואולי גם החוטא הזה דעתו כן, ואם היה יודע את חמר אסורן כמו שהם, אפשר שהיה מתחזק בכל כחותיו שלא לעבר עליהן, (וכבר נמצא בשבת {דף ס\"ט}: שגג בכרת והזיד בלאו שמה שגגה) ואדרבה, אם רואה אותו שהרגל באחת מהמדות הרעות הנ\"ל, יש לו להוכיחו ולהציע לפניו את חמר אסורן, ובזה יקים מצות עשה ד\"הוכח תוכיח את עמיתך\", (לט) ואפשר שיודה לו שעולה הוא עושה, אבל עתה דרכו ישרה בעיניו, וכמו שנאמר {משלי כ\"א ב'}: \"כל דרך איש ישר בעיניו\" על כן (מ) אסור להחזיקו על ידי זה לרשע ולילך לספר עליו. (לו) דממה שכתבנו וכו'. כי כל ענינים כאלו נכללין במה שכתבנו לעיל בסעיף ג' וד' אך העתקנו אותם בפירוש משום דרגילין כמה אנשים לטעות בהן. (לז) או כעס. אבל לומר עליו שהוא קפדן, אם הוא דבר אמת, והיה יודע שהיה אומרה אף בפניו, מותר. שזה באמת איננו גנאי רק מספר עליו שאיננו מעביר על מדותיו וכעין שאמרו על בית שמאי, וראיה מרבי יוסי בסנהדרין (קי\"ג ע\"א) שאמר אבא אליהו קפדן הוה ע\"ש. אבל מאד יש להתישב בפני מי לומר זה, דלו יהיה שאין זה דבר גנאי, מי גרע ממה שאמרו אל יספר אדם בשבחו של חבירו שמתוך וכו' וכל שכן בזה, כי הוא לא יאמר עליו רק שהוא קפדן וחבירו יאמר לו אתה הכרת אותו עתה ואני מכירו מכבר שהוא כעסן, נמצא חבירו בא על ידו ללשון הרע ונתן מכשול לפניו, על כן השומר נפשו ירחק גם מזה. (לח) דאולי אינו יודע. כי אפילו אם עשה כמה פעמים דבר שהוא איסור גדול ואין בו שום חילוק להתירא, אך אינו מפורסם בישראל לאיסור, אסור מן הדין לילך ולבזותו עבור זה, אם לא שהוכיחו מתחלה דלא התיר ר' יונה במאמר רי\"ט רק אם אינו נזהר מעבירה אשר כל שער עמו יודעים שהיא עבירה (וכעין זה בח\"מ בסימן ל\"ד סעיף כ\"ד לענין פסולי עדות ע\"ש) על אחת כמה וכמה בעניני המדות, שידוע שיש בהן הרבה גדרים שפעמים מצוה להתנהג בהן באופן זה ופעמים להפכו, והם מתחלפים לפי האיש והענין והמקום והזמן, ורגילין לטעות בהן מאד, על אחת כמה וכמה שאין להחזיק חס ושלום על ידי זה לישראל לרשע ולילך ולגנותו עבור זה. (לט) ואפשר שיודה לו. וכעין זה איתא ביבמות (קכ\"א ע\"א) במעשה דרב ור' שילא עיי\"ש. (מ) אסור להחזיקו עי\"ז. ומה שאמרו ב תענית (דף ז':) כל אדם שיש לו עזות פנים מותר לקרותו רשע, דוקא במדה גרועה הזו ולא בשאר מדות כמ\"ש התוספות שם וכן מוכח מרש\"י שם ע\"ש, ואפילו בזו צריך להתישב בדבר מתי נקרא בשם זה. (באר מים חיים)",
    "char_count": 2741,
    "word_count": 557
  },
  {
    "id": 40,
    "type": "lashon_hara",
    "klal": "כלל ד",
    "seif": "י",
    "title": "כלל ד - סעיף י",
    "content": "<< ·  חפץ חיים - הלכות לשון הרע ד · י · >> ואף על פי כן (מא) אם רואה אדם (מב) באחד מדה מגנה, כגון: גאוה או כעס או שארי מדות רעות או שהוא בטלן מתורה וכיוצא בזה, נכון לו לספר דבר זה לבנו או לתלמידיו ולהזהירם, שלא יתחברו עמו, כדי שלא ילמדו ממעשיו, כי העקר מה שהזהירה התורה בלשון הרע, אפלו על אמת, הוא אם כונתו לבזות את חברו ולשמח לקלונו, אבל אם כונתו לשמר את חברו שלא ילמד ממעשיו (מג) פשוט דמתר ומצוה נמי איכא {גם כן יש}. אך באפן זה וכיוצא בזה נראה, דמצוה להמספר לבאר הטעם, למה מספר בגנותו של חברו, כדי שלא יטעה השומע להתיר על ידו יותר מזה, וגם שלא יבוא לתמה עליו, שהוא סותר את עצמו, כי פעם יאמר לו, שאסור לספר אפלו על אמת, כמו שיתבאר לקמן בכלל ט', שמצוה רבה היא להפריש בניו הקטנים מזה העון, ועתה הוא מספר בעצמו, (ובהאי גונא איתא {וכיוצא בזה כתוב} בשלחן ערוך יורה דעה, אם הוא מתיר דבר, שיש פוסקים לאסור בערב שבת וכיוצא בזה). (מא) אם רואה. אין להביא ראיה לדין זה ממה שאמרו בערבי פסחים שצוה רבי לבניו אל תדורו בשכנציב משום דליצני נינהו ומשכי בליצנותא, דאפשר שזה היה מפורסם לעין הכל ובזה לא שייך לשון הרע. אבל יש להביא ראיה ברורה לזה ממה שמבואר לקמן דמותר להיות לפעמים רוכל אם הוא לסלק הנזקין, כגון לספר לו פלוני דיבר עליך שאתה גזלן כדי שעל ידי זה ישמור את שטרו וכל כהאי גוונא ומצוה נמי איכא, ועל אחת כמה וכמה היכא שיכול לבוא לידי טובה בחיי נפשות דמותר ומצוה נמי איכא, ואחר כך מצאתי כן בספר חסידים. אך בעיני עצמו בודאי לא יחזיקו לרשע דמי יודע אם לא עשה תשובה וגם אולי אינו יודע את חומר איסורן וכנ\"ל. ולענין השמיעה הוא כך, אם המספר הזה הוא מהימן להם כדברי שני עדים מותרים השומעים להחליט זה בלבם, ועיין לקמן בכלל ז' מהו נקרא מהימן ליה כבי תרי * ואם לאו אינו מותר רק לחוש ולשמור עצמן ממנו וכמבואר לקמן בהלכות קבלת לשון הרע. (באר מים חיים) * הגה\"ה: וכל זה מדינא, אבל כבר נתבאר לקמן בחלק ב' כלל ו' סעיף ז' דהשתא לא שייך כלל מהימן כבי תרי, ורק לחוש מותר. (הגהה) (מב) באחד. והוא הדין אם הוא רואה להרבה אנשים שמוחזקין במדות מגונות גם כן אין לו למנוע את עצמו מלהזהירם שלא יתערבו עמהם וכמו שצוה רבי לבניו על אנשי שכנציב וכנ\"ל. (מג) פשוט דמותר. ובכאן אין צריך הפרטים דלקמן בכלל י' כי הפרט הא' שנזכר שם דהיינו דוקא אם ראה בעצמו ולא אם שמע מאחרים, בכאן אפילו אם שמע מאחרים, הלא יש לקבל דבר זה לענין לחוש לעצמו ולאחרים וכמו שכתבנו לקמן בכלל ו' ס\"י בבאר מים חיים בשם הרא\"ש. ומכל מקום יש חילוק בזה, דאם ראה בעצמו מותר לו לספר בהחלטה. אבל אם לא ראה בעצמו רק שמע מאחרים, יש לו לומר להם בלשון זה: שמעתי אומרים עליו כך וכך על כן יש מאוד לחוש ולשמור ממנו. ולענין הפרט שלא יגדל העולה יותר ממה שהיא, אם יספר להם כאשר הוא לא יתרחקו מאתו ויכול לבוא מזה ריעותא, אפשר דמותר לגדל. וכן כל שאר הפרטים דלקמן אינו מצוי כאן, רק העיקר שבכולם שיכוין לכבוד השם דהיינו אם הוא רואה שיהיה מזה תועלת ולא מצד שנאה. (באר מים חיים)",
    "char_count": 2582,
    "word_count": 526
  },
  {
    "id": 41,
    "type": "lashon_hara",
    "klal": "כלל ד",
    "seif": "יא",
    "title": "כלל ד - סעיף יא",
    "content": "<< ·  חפץ חיים - הלכות לשון הרע ד · יא · >> לוח יומי: שנה פשוטה - ט\"ז חשון, ט\"ו אדר, ט\"ו תמוז. שנה מעוברת - ט\"ז חשון, כ\"ה אדר א', ה' תמוז. ודע עוד עקר גדול בענינים אלו, אם אחד רוצה להכניס את חברו בעניניו, כגון, לשכרו למלאכתו או להשתתף עמו או לעשות שדוך עמו וכל כהאי גונא {וכל כיוצא בזה}, אפלו לא שמע עליו עד עתה שום רעה, אפלו הכי {פרוש: אעפ\"כ} מתר לדרוש ולחקר אצל אנשים על מהותו וענינו, אף דיכול להיות, שיספרו לו גנותו, אפלו הכי מתר, כיון דכונתו לטובת עצמו לבד, כדי שלא יצטרך אחר כך לבוא לידי הזק ולידי (מד) מצה ומריבה וחלול ה', חס ושלום. אך נראה לי, שצריך שיודיע למי ששואל מאתו עליו, שרוצה לעשות שדוך עמו או כל עניני השתתפות וכנ\"ל, ובזה לא יהיה עליו שום חשש אסור לא מפני שאלתו, שהוא אין מתכון לגנותו רק לטובת עצמו כאשר בארנו, (אך יזהר שלא יאמין את תשובתו בהחלטה מפני קבלת לשון הרע רק דרך חשש בעלמא לשמר את עצמו), וגם אין לו שום אסור מפני תשובת חברו דנימא דעבר בזה על \"לפני עור לא תתן מכשול\", כי אף אם יספר עליו חברו את עצם גנותו, אין הוא עושה בזה אסור גם כן, כיון שגם הוא אינו מתכון בתשובתו לספר גנותו של חברו, רק הוא אומר האמת בכדי להיטיב עם זה השואל מאתו עצה בענין זה, כאשר בארנו במקום אחר, דזה מתר מן הדין, אך מאד יזהר שלא לגזם את הדבר, יותר מכפי שהוא יודע את ברור הדבר, ועוד איזה פרטים הנצרכים לזה, ועין לקמן בכלל ט' בהלכות רכילות מענין זה *. אבל אם לא יודיע לחברו את סבת דרישתו, ויעשה עצמו כמתנכר, כדי שיודע לו בטוב מהותו של אותו האיש, נראה פשוט דעובר בזה על \"לפני עור\", שעל ידו יעשה חברו אסור אם יספר עליו דברים של דפי אפלו אם אמת הוא, כאשר בארנו במקום אחר, דאסור לשון הרע הוא אפלו על אמת לכל הפוסקים, ולא נתן להאמר רק אם מכון שעל ידי ספורו בגנותו, (מה) יצמח מזה טובה לאחר, אבל בלאו הכי לא, ואף שעל ידי ספורו נסבב טובה לאחר, מכל מקום (מו) הוא לגנותו התכון, על כן צריך לעשות כמו שכתבנו **. * הגה\"ה: עוד זאת צריך לזהר מאד, שלא ידרש את מהותו וענינו אצל מי שהוא משער שהוא שונאו, ואפלו איננה שנאה גמורה, רק שגם הוא באותו אמנות ובאותו עסק, כידוע, בעונותינו הרבים, שכל אמן וכו', כי מלבד שלא יבוא לו שום תועלת מזה, דרגיל הוא לשקר לגמרי או לפחות לגזם את הדבר מחמת שנאתו, עוד הוא מביאו בזה ללשון הרע גמורה, כי הוא בודאי יכון בתשובתו מחמת שנאה, הגם שיאמר לך בפיו, שתשובתו איננה מחמת שנאה, רק שלא יוכל לראות ברעה שיגיעך על ידי זה אבל בלבו לא כן יחשוב. ** ואל ישיב עלי הקורא שהוא דבר שקשה מאד לעמוד בו, שכיון שהשואל יגלה לו שהדבר נוגע לו לאיזה ענין, לא ירצה להשיב לו כלום. אף אני אשיב לו: לו יהי שהדבר כן, וכי מותר להושיט כוס יין לנזיר בשביל שישתכר מעות או שאר הנאה, וכן הכא בעניננו, דהלא איסור לשון הרע על כל פנים איננו גרוע משאר איסורי התורה, וכי בשביל שיגיע לו מזה תועלת יביא את חברו לאיסור [וכבר בררנו לעיל בפתיחה באות ד', דלאו ד'לפני עור' הוא אפלו אם אינו רוצה שחברו יעשה איסור, רק כיון שהוא מכין לו סבת העברה עובר בלאו זה]. ואולם באמת אין אנו צריכין לתשובה זו כלל, שכאשר יבוא לחברו ויאמר לו אחי אמר לי ענין אחד שאני רוצה לדרש מעמך, ולא תגזם את הדבר, רק תאמר לי כפי מה שאתה יודע, ולא יהיה עליך אסור אם תגלה לי כי כונת שנינו הוא רק לתועלת ולא לגנות למי, ואני מבטיחך שלא יודע ממני דבר, ואחר כך יציע לו את הענין, בודאי ישיב לו האמת בזה. ורב העולם נכשלים בזה, בעונותינו הרבים, בענין שדוך וכדומה שרוצים לידע עצם מהותו של המשתתף עמם, ורוצים לדרש ולחקר, הם מתנכרים ועושין עצמן כאלו אין נוגע להם מזה שמץ דבר, ועושין בזה אסור שמביאין את חבריהן ללשון הרע, ועוד יותר עושין שאין מתחילין לשאל על מי שרוצים להשתתף עמו, רק על אנשים אחרים, הכל כדי שלא יבינו שיש להם שום נגיעה בזה, ומתוך זה מביאין לחבריהם לדבר לשון הרע גמורה על הרבה אנשים, שאין שום תועלת נצמח מזה, על כן צריך לעשות כמו שכתבנו. אך בעצם הדין איך להשיב ומתי להשיב וכל פרטיו יתבאר לקמן, אם ירצה ה', בחלק ב' כלל ט' בארכה. וכן יקרה כמה פעמים, שאחד דורש על בנו או קרובו, הדר בעיר אחרת, את מצבו וענינו, ובתוכם שואל גם כן על תורתו, אם הוא לומד עדין או לא, הנה על פי דין הוא כך, אם דעתו בשאלתו הוא כדי שיהיה מזה תועלת על להבא, דהינו, אם יודע לו שפרש מן התורה, יזרזנו על להבא, בודאי מתר ונכון הדבר, וגם הנשאל צריך להשיב לו האמת (וכזה איתא בערכין ט\"ז: הרבה פעמים לקה עקיבא על ידי וכו'), ובלבד שיודיענו השואל מתחלה שהוא קרובו ורוצה לידע האמת, שבזה יוסר עון לשון הרע מן המשיב ו\"לפני עור\" מן השואל, אבל מה שרגילין העולם, כשאחד עוקר דירתו מעירו לעיר אחרת, ואחר כך כשרואה את אחד מעירו הראשונה הוא חוקר ודורש אחר כל אנשי העיר בכלל, ובפרט על מצבם ותהלוכתם בדברים, שבין אדם למקום ובבין אדם לחברו, אם הם לטובה או לרעה, ובפרט שואל על בני בעלי בתים בעלי תורה, אשר היו לפניו, האם לומדים עדין תורה או פרשו הימנה, ובספור כזה אין שום התר מהתרים הנ\"ל, כי השואל אין כונתו כדי שילך אחר כך ויוכיח את אנשי עירו הישנה, ובפרט המשיב לו בודאי אין כונתו לזה, וספור כזה הוא מערב בלשון הרע מראשו ועד סופו, כי הוא דורש אחר כל אחד ואחד מאנשי עירו, ויש לו מדה מיחדת על כל אחד ואחד איך לתארו ביראת ה' יתברך ואיך להגבילו במדותיו. הבט נא וראה למעלה בהפתיחה כמה לאוין ועשין עובר, כשמספר או מקבל לשון הרע על אחד מישראל, ובפרט בהספור הנ\"ל, כל שיתרבו האנשים בעיר, ויתרבה הספור ירבו הלאוין והעשין עליו. ועל כל אחד ואחד יצטרך לתן דין וחשבון, על כן השומר נפשו ירחק מזה עד מאד. (הגהה) (מד) מצה ומריבה. וראיה לזה ממה שאמרו (ב שבועות דף ל\"ט ) דאם רוצה לישבע אומרים להם סורו נא מעל אהלי האנשים הרשעים האלה וקפריך הגמרא בשלמא ההוא דמשתבע איסורא קעביד אלא ההוא דמשביעו אמאי ומשני שבועת ה' תהיה בין שניהם מלמד שהשבועה חלה על שניהם והובא זה בח\"מ בסימן פ\"ז ס\"ך ועי' ברש\"י שם שפירש שלא דקדק למסור ממונו ביד נאמן ועל ידי זה בא לידי חילול השם הרי דמשמע מרש\"י דאפילו אם האמת עם המשביע אפילו הכי הוא נקרא רשע ונענש על זה על שלא דקדק מתחלה לידע אם הוא נאמן, ומוכרח דכונתו דהיה לו לדרוש ולחקור אחרי מהותו של שותפו אם איש נאמן הוא ולא למהר ולהשתתף עמו, דאין לומר דכונת רש\"י דהיה לו למסור ממונו ביד מי שהוא מפורסם בעיר לאיש נאמן שלא יצטרך לדרוש ולחקור אחריו, דאם כן אם אין איש כזה באותו מקום ישתנה הדין שלא יוכרז עליהם סורו נא וכו' וזה לא נזכר בשום פוסק, אלא ודאי כמו שכתבנו דמותר ונכון מאד לדרוש ולחקור לכתחלה ואין בזה משום מביא את עצמו ללשון הרע. ואין לדחות דאימא פירוש הגמרא כפירוש הגהות מיימוני הובא בבית יוסף שם ובביאורי הגר\"א דכונת הגמרא היא דאין השבועה יוצאת מבין שניהם בלא עונש, דאם השבועה היא שקר העונש הוא על הנשבע, ואם משביעו לחנם העונש הוא על המשביעו, דזה אינו דעד כאן לא מצינו רק שלדבריהן אינו נקרא רשע במה שלא דקדק אחריו מתחלה ואין עליו עונש שבועה, אבל לא מצינו שיחלוקו על רש\"י ולומר דאסור לחקור אחר זה לכתחלה, ולמה לנו לעשות ביניהם פלוגתא רחוקה. ועוד דאם כן לא שבקת חיי לכל בריה, דאין סברא שתכריח אותו התורה להשתתף עם איש אשר לא נדע מתמול שלשום את מהותו בלי דרישה וחקירה אחריו. ועוד שעל ידי זה יוכל לבוא אחר כך לידי מצות ומריבות גדולות, וזה ידענו שכל נתיבותיה שלום, וגדולה מזה מצינו ב יבמות (דף פ\"ז ע\"ב) מכח הפסוק זה עי\"ש אלא ודאי כמו שכתבנו (מה) יצמח מזה. וכאשר נבאר לקמן בכלל י' ובחלק ב' בכלל ט' בארוכה. (מו) הוא לגנותו התכוין. והרי זה דומה לנתכוין לאכול בשר חזיר ועלה בידו בשר טלה דאמרינן בנזיר דצריך כפרה, וגם על זה שייך לפני עור כדמשמע בקדושין (ל\"ב ע\"א) בתוספות ד\"ה דמחיל ליה ליקריה עי\"ש. ועוד נוכל לומר בפשיטות דזה מיקרי עלה בידו בשר חזיר משום דמשמע בכ\"מ דבענינים כאלו תלוי העיקר בכוונה כאשר מבואר ב בבא מציעא (דף נ\"ח ע\"ב) בגמרא לא צריכא אף על גב דדש ביה בשמיה ועיין ברש\"י שם שפירש ולא הגיע לו שום ביוש אפילו הכי הוא לגנותו התכוין, הרי דעל כונתו בלבד איבד חלקו לעולם הבא, ולא יהא עדיף הכא מהתם על כל פנים לענין עצם האיסור, ועיין בחו\"מ סימן תכ\"א בהג\"ה לענין היכא דלא נתכוין לבייש אותו. (באר מים חיים)",
    "char_count": 7000,
    "word_count": 1408
  },
  {
    "id": 42,
    "type": "lashon_hara",
    "klal": "כלל ד",
    "seif": "יב",
    "title": "כלל ד - סעיף יב",
    "content": "<< ·  חפץ חיים - הלכות לשון הרע ד · יב לוח יומי: שנה פשוטה - י\"ז חשון, ט\"ז אדר, ט\"ז תמוז. שנה מעוברת - י\"ז חשון, כ\"ו אדר א', ו' תמוז. ואם עבר וספר לשון הרע על חברו ובא לעשות תשובה, תלוי בזה, אם השומעים דחו את דבריו, ולא נתגנה חברו על ידי זה כלל בעיניהם, אם כן לא נשאר עליו, כי אם העון דבין אדם למקום, דהינו שעבר על רצון ה', שצוה על זה כמו שכתבנו לעיל בפתיחה. תקונו, שיתחרט על שעבר ויתודה ויקבל על עצמו בלב שלם על להבא, שלא לעשות כן, כמו בכל עונות שבין אדם למקום. אבל אם חברו נתגנה על ידי זה בעיני השומעים ונסבב לו על ידי זה הזק בגופו או בממונו, או שהצר לו על ידי זה, הרי הוא ככל עונות שבין אדם לחברו, שאפלו יום הכפורים ויום המיתה, אין מכפר עד שירצה את חברו, על כן (מז) צריך לבקש מחילה מחברו על זה, וכשיתפיס וימחל לו, לא נשאר עליו, כי אם העון דבין אדם למקום ויעשה כנ\"ל. ואפלו אם חברו אינו יודע עדין כלל מזה, (מח) צריך לגלות לו מה שעשה נגדו שלא כדין, ולבקש ממנו מחילה על זה, כיון שהוא יודע, שעל ידו נסבב לו דבר זה, (מט) ומזה נוכל להבין כמה יש לו לאדם לזהר ממדה גרועה הזאת כי מי שמטבע, חס ושלום, בזה, כמעט אי אפשר לו בתשובה, כי בודאי לא יזכר את כל מספר הנפשות שהדאיב על ידי הלשון הרע שלו, ואפלו אותם אנשים שהוא זוכר במחשבתו, שהדיח עליהם הרעה, הם לא ידעו מזה, ועל כן יתביש לגלות את אזנם בזה, גם פעמים שידבר בפגם משפחה ויזיק בזה כל הדורות הבאים אחריו, ולא תגיע אליו מחילה עבור זה, כמו שאמרו רז\"ל: המדבר בפגם משפחה אין לו כפרה עולמית. על כן צריך להתרחק ממדה גרועה הזאת מאד כדי שלא יהא, חס ושלום, אחר כך כמעות לא יוכל לתקן. (מז) צריך לבקש ממנו מחילה. שערי תשובה לר' יונה במאמר ר\"ז וז\"ל אם ישוב בעל הלשון בתשובה צריך לבקש מחילה לאשר מוצק לו מזעם לשונו וכו' והוא פשוט ממאי דאמרינן ב יומא (דף פ\"ז) דאפילו המקניט חבירו בדברים בעלמא צריך לפייסו וקל וחומר בזה שנתגנה ע\"י בעיני השומעים והוצר לו על ידי זה ואם חבירו אינו רוצה להתפייס בפיוסו ושארי פרטי הפיוס המה מבוארים באו\"ח בסימן תר\"ו בדין עונות שבין אדם לחבירו. (מח) צריך לגלות לו. שערי תשובה לר' יונה הנ\"ל ע\"ש, וצריך עיון אם לעת עתה לא הגיע היזק וצער לחבירו על ידי דיבורו, אך יש לחוש שברבות הזמן יוגרם לו על ידי זה היזק וצער, ובא המספר לעשות תשובה על עונו אם חייב לפייס אותו עבור זה או שיעשה רק תשובה למקום, הא פשיטא דאם עשה רק תשובה למקום ואחר כך נסבב ע\"י דבריו הקודמים היזק וצער לחבירו דהוא מחוייב לפייס אותו, רק דברינו הם לעת עתה שלא בא לו היזק וצער על ידי זה אם מחוייב להודיעו ולפייס אותו עבור מה שגינה אותו או לא וצ\"ע. ויותר טוב שאז יראה לסבב שלא יגיע לו ההיזק והצער על ידי דבריו, כגון שילך אל האיש שסיפר לפניו ויאמר לו טעיתי בדמיוני במה שדברתי עמך אודות פלוני כי לפי מה שראיתי עתה אין הענין כן כמו שהצעתיו לפניך וכיוצא בדברים אלו עד שיוציא את הענין מדעתו, ובאופן שלא יסובב בדבריו אלו רעה לאחרים. (מט) ומזה נוכל להבין וכו'. נובע משערי תשובה לר' יונה הנ\"ל. ובזה יובן מה שאמרו בערכין (ט\"ו ע\"ב) לענין לשון הרע שאם סיפר אין לו תקנה שכבר כרתו דוד ברוח הקודש, ולכאורה הלא אין לך דבר שעומד בפני התשובה, ואפילו חס ושלום כפר בעיקר נמי מועיל תשובה לזה כמו שכתב הרמב\"ם ואיך סתם לומר שאין לו תקנה, אבל לפי הנ\"ל ניחא דהגמרא איירי במי שמפקיר עצמו לעבור על עון זה, וראיה לזה מהפסוק יכרת ה' שהביאה הגמרא ראיה לזה והפסוק הזה איירי בזה האופן (כמו שכתב הרמב\"ם בפרק ז' מהלכות דיעות הלכה ב' והר' יונה בשערי תשובה במאמר ר\"ג) ולכך שייך לומר אין לו תקנה, משום דדבר זה הוא מעונות שבין אדם לחבירו שאין מועיל תשובה לזה עד שירצה את חבירו, וכמעט אי אפשר שירצה את כולם אחרי שהורגל בזה וכמ\"ש בפנים, וכענין שאמרו ביבמות (כ\"א) גבי מדות הני לא אפשר בתשובה ועיין ברש\"י שם. (באר מים חיים)",
    "char_count": 3296,
    "word_count": 671
  },
  {
    "id": 43,
    "type": "lashon_hara",
    "klal": "כלל ה",
    "seif": "א",
    "title": "כלל ה - סעיף א",
    "content": "חפץ חיים - הלכות לשון הרע ה · א · >> לוח יומי: שנה מעוברת - י\"ח חשון, כ\"ז אדר א', ז' תמוז. כשם שאסור לבזות את חברו בענינים דבין אדם למקום, כן אסור לבזותו בענינים דבין אדם לחברו, ואפלו אם לא נתערב בהספור הזה (א) שום תערובות של שקר. ולא אכחד תחת לשוני, כי יש בזה שרשים וענפים רבים, והרבה פעמים ישתנה זה הדין ונבארם אם ירצה ה' לקמן בכלל י' בארכה, אך עתה נבאר מהם פרט אחד לאסור, אשר לא יפל בו שום ספק, והוא כגון שרואה לאחד, שבקש מאת חברו שילונו מעות (אף שהוא מצות עשה דאוריתא {שמות כ\"ב כ\"ד} ד\"אם כסף תלוה \", וכמו שמפרש בספר המצות לרמב\"ם), או שייטיב עמו בשאר טובות ולא היטיבו, או בלאוין דבין אדם לחברו, (ב) כגון, נקימה ונטירה, (ג) (וכפי מה שמפרש, {ביומא כ\"ג} איזה היא נקימה ונטירה, עין שם) כיון (ד) שלא עשה לו רעה, (וגם אין שום תועלת לאותו פלוני שכנגדו בספורו את הדבר הזה לבני אדם), לכן ההולך ומגנה אותו בזה לפני אנשים, לשון הרע נקרא מן הדין. וכל זה אפלו אם רואה דבר זה בעצמו, ונתברר גם כן אצלו, שהיה יכול להיטיב עמו הטובה הזאת, אך לא היטיבו (ה) מפני רע טבעו, ושיך בזה כל חלקי האסור, אשר נתבאר בכלל העבר בסעיף ג' לענין בין אדם למקום. ואפלו אם מניעת הטובה היתה לאדם אחר, והמספר מכון רק לקנאת האמת, וכל שכן אם מניעת הטובה היתה להמספר בעצמו, בודאי אסור אחר כך לילך ולגנותו עבור זה, והעובר על זה לבד שנכשל בעון לשון הרע (ו) עוד נכשל בזה בלאו ד\"לא תטר\", ואם מכון בהספור ההוא לנקם ממנו עבור זה ולפרסם את רע לבבו לפני אנשים, עובר גם כן בלאו ד\"לא תקם\", מלבד אסור לשון הרע. (א) שום תערובות. דאל\"ה אסור אפילו אם מתכוין לקנא בזה לאמת ובענינים דבין אדם לחבירו, ועיין בשערי תשובה לר' יונה במאמר רכ\"א ולקמן בכלל י' בס\"ב בפרט הד' ובבאר מים חיים שם. (ב) כגון נקימה ונטירה. פירוש שראהו שעבר על לאו דלא תקום ולא תטור וכמו שמפרש הגמרא ביומא (כ\"ג ע\"א) איזה היא נקימה וכו' כגון שלא השאיל לו כלי (או שאר עניני טובות כגון צדקה וגמ\"ח ושאר טובות אשר בין אדם לחבירו וכמ\"ש בספר יראים להרא\"מ) עבור שזה לא השאיל לו מתחלה או לא היטיב עמו בשאר טובות ואיזה נטירה וכו'. (ג) וכפי מה שמפרש. אבל אם נקם ממנו ממש דהיינו שעשה לו רעה עבור זה יוכלל דבר זה בשאר עניני עוולות אשר בין אדם לחבירו ויבואר דינו לקמן בכלל י'. (ד) שלא עשה לו רעה. דלא התיר ר' יונה בענינים דבין אדם לחבירו במאמר רכ\"א רק אם עשה לו רעה ממש עיין שם ובמה שכתב דומיא דעד אחד וזה לא שייך בענינינו. (ה) מפני רוע טבעו. לכאורה היה נראה דכל זה דוקא באיש אשר לא ראיתיו רק פעם אחת או שתים שעבר על עשה זו, אבל אם ראיתיו הרבה פעמים שאין שום אחד מישראל משיג מאתו טובה והיה ביכלתו לעשות ולא היה מגיע לו מזה שום רעה ואם כן עבר על עשה דאם כסף תלוה ועל לאו דהשמר לך פן יהיה דבר עם לבבך בליעל וכו' וכמ\"ש ברבינו יונה במאמר ס\"ז דהמונע את עצמו מלהלות לעני עובר בלאו זה, ואם כן נראה לכאורה דדומה זה לשאר לאוין שבין אדם למקום שאם בחנת אותו שאין פחד אלקים לנגד עיניו והרבה פעמים עבר על לאו זה שוב איננו בכלל עמיתך ומותר לגנותו לעין כל, אבל באמת נראה לאסור זה מב' טעמים, חדא, דעל לאו שאין בו מעשה יראה דאין יוצא מכלל עמיתך ועיין בח\"מ בסימן ל\"ד ס\"ב ובאחרונים שם לענין פסולי עדות. ועוד נראה באמת דבענינים אלו וכיוצא בזה אינו יוצא מעמיתך אפילו לאותן הפוסקים דפליגי שם ארמב\"ם לענין עדות, משום שהרבה רגילין העולם לטעות בהן מצד שרשי המצוה, או מצד אופני פרטיהם, שהם סוברים שהיא מדה טובה בעלמא ולא לאו גמור כאכילת חזיר וכדומה, או שאינם בטוחים בעיניו, או שמא עשה לו אחד רעה שלא שילם לו ההלואה ועל ידי זה קבל על עצמו שלא ילוה עוד לשום אדם, אף דמן הדין אין לעשות כן מפני כמה טעמים עכ\"ז יש לו מקום לטעות, והרבינו יונה לא כתב במאמר רי\"ט דיוצא מכלל עמיתך רק בעון אשר כל שער עמו יודעים שהוא עבירה, וכן ביארנו גם כן בראיות בכמה מקומות דכל כה\"ג שיש בהם פנים להיתר ולאיסור ועבר עליו באופן האסור אפילו הכי אינו יוצא מעמיתך על ידי זה, לכן אסור לגנותו עבור זה. (ו) עוד נכשל. כמ\"ש לעיל בשם ספר יראים דבכל עניני ממון וטובות אשר בין אדם לחבירו שייך לאוין אלו וכבר כתבתי בשם הר' יונה והחינוך דעל הנטירה שבלב לבד גם כן עובר בלאו זה ועי' לעיל בפתיחה בלאו ח' ט' שהארכנו בענינים אלו. (באר מים חיים)",
    "char_count": 3671,
    "word_count": 747
  },
  {
    "id": 44,
    "type": "lashon_hara",
    "klal": "כלל ה",
    "seif": "ב",
    "title": "כלל ה - סעיף ב",
    "content": "<< ·  חפץ חיים - הלכות לשון הרע · ה · ב · >> לוח יומי: שנה פשוטה - י\"ח חשון, י\"ז אדר, י\"ז תמוז. שנה מעוברת - - י\"ט חשון, כ\"ח אדר א', ח' תמוז. והנה עד כה הצענו מעניני דבור האסור הרבה דברים, שהם משתנים לפעמים בדינא לפי הענין. ועתה בסעיפים הללו נדבר בחלק הגדול שבחלקיו, מפני שאין שום צד זכות על המספר, כי איננו מכון לשום תועלת, רק לספר בגנות חברו, והמכשלה בו יותר מצוי, שנכשלין בו כמעט רב העולם ורק מצד חסרון ידיעה. ולכן אבקש, שאל יהיה לפלא בעיני הקורא במה שאאריך בו ואציע כל פרט בפרוש, כי אחשב, אולי יתן ה', שעל ידי זה תסור מעט מהמכשלה הגדולה הזו. ואען ואמר, אסור לבזות את חברו מצד חסרון שלמות המעלות שיש בו, הן בחכמה, הן בגבורה, הן בעשר וכל כהאי גונא {וכל כיוצא בזה}. ואפרש את דברי בכל הפרטים. הן בחכמה, כגון להציע לפני אנשים, איך שפלוני איננו חכם, ולא מבעי אם הוא דבר שקר או הוא אמת במקצתו, והוא מגזם את הדבר יותר ממה שהוא, בודאי עון גדול הוא עד מאד, והוא יותר חמור מסתם לשון הרע, והוא בכלל מוציא שם רע, כי הוא משפיל את חברו בשקריו. אך אפלו הוא אמת גמור, הלא כבר השרישונו כל הראשונים וכנ\"ל בכלל א', דלשון הרע הוא אפלו על אמת. ודבר זה, דהינו, מה ששולל ממנו המעלות בודאי גם כן בכלל לשון הרע הוא, דהלא כתב הרמב\"ם בפרק א' דאבות (מי\"ז) וזה לשונו שם: ולשון הרע הוא ספור רעות האדם ומומיו ולגנותו באיזה צד שיהיה מן הגנות, ואפלו אם יהיה המגנה חסר וכו'. וכמו שהאריך שם דלשון הרע נקרא אם הוא אמת מה שדבר עליו, עין שם. וגם ממה שכתב בפרק ז' מהלכות דעות {הלכה ה'}, שלשון הרע נקרא דבר שגורם, אם יתודע זה לאנשים, להזיק לו בגופו או בממונו או להצר לו או להפחידו, נראה ברור, שחסרון שלילת המעלות לשון הרע גמורה הוא מן התורה, שאם נתבונן היטב נמצא, שיוכל להיות שיסבב על ידי זה הזק בממונו או להצר לו וכו'. וראשונה נבאר את מה שאנו עוסקים בו עתה, דהינו, אם אמר עליו שאיננו חכם, אין חסרון גדול מזה על פי אמת, כי אם הוא עדין אינו נשוי, אם יתפרסם זה לאנשים לא ימצא מי שירצה להתחתן עמו, ואם הוא בעל עסק, איזה עסק שיש לו, הן אמנות או מלמדות, לא ימצא מי שירצה להתחבר עמו בעניניו, ובפרט אם הוא איש מורה הוראה בישראל, והוא אומר עליו לאנשים שאיננו חכם, מלבד שהוא אסור לשון הרע מן התורה, שבודאי אם יתקבל זה לפני השומעים ויתפרסם זה בעיר, יסבב לו על ידי זה הפסד בממונו, שלא יהיה מי שירצה לילך אצלו לדין ולפשרה. וגם יוכל להסבב יותר מזה, שעל ידי סבת השפלתו לפני אנשי העיר, יסתלק לבסוף ממקומו על ידי זה, ודמו ודם זרעיותיו תלויין בהמספר הזה, כי על ידי הלשון הרע שלו ירד עמו לחייו ממש, עוד הוא משפיל בזה מאד את כבוד התורה ולומדיה ונקרא מבזה תלמיד חכם, שאמרו רז\"ל, שאין לו רפואה למכתו, ועל ידי זה יתמוטט, חס ושלום, מאד מאד קיום התורה, כי אחר כך, אם יזהירם הרב על איזה מצוה מהתורה, לא יחושו כלל לדבריו, מכיון שכבר נתפרסם בעיניהם על ידי בעלי לשון הרע לאיש שאינו חכם.",
    "char_count": 2521,
    "word_count": 513
  },
  {
    "id": 45,
    "type": "lashon_hara",
    "klal": "כלל ה",
    "seif": "ג",
    "title": "כלל ה - סעיף ג",
    "content": "<< ·  חפץ חיים - הלכות לשון הרע · ה · ג · >> לוח יומי: שנה מעוברת - כ' חשון, כ\"ט אדר א', ט' תמוז. עוד אשאלך, אחי, על דבר פתוי היצר, שדבר זה איננו בכלל לשון הרע, שתבחן בעצמך, אם יתודע אליך בברור, שאחד פרסם עליך לאנשים שאינך חכם (וכיוצא בזה בשאר שלילת המעלות), כמה מהתרעומות היה לך עליו עבור זה, והיית חושב עליו לאמר: מה סימני שטות ראה עלי? אין זה כי אם רע לב ובעל לשון הרע, שרצונו רק לגנות חברו ולהשפילו, וכשאתה עושה כן לחברך שבכמה ענינים הוא טוב יותר ממך לה' ולבריות אין זה נחשב בעיניך לעון כלל, ראה את העורון הגדול שיש בזה, ובאמת כשתדקדק בו, תמצא בזה הענין מחלקי אסור לשון הרע הרבה יותר מחלקים אחרים. אחד מחמת המספר, והוא, כי בשאר ענינים שהוא מספר על חברו, שעבר איזה אסור, הן בבין אדם למקום או בבין אדם לחברו, מצוי מאד כמה פעמים שהוא מכון רק לקנאת האמת, ואף שאין זה מועיל לדינא, וכנ\"ל בכלל ד' סעיף ב' ובכלל זה סעיף א', על כל פנים מחשבתו לא היתה לרעה, מה שאין כן בזה, שכונתו רק לגנות לחברו ולהשפילו והיא מדה רעה מאד, כמו שכתוב בשערי תשובה לרבנו יונה. עוד זאת מצד המקבל, כי בשאר עניני לשון הרע הנ\"ל לא יתקבלו תכף דבריו, ובודאי יהיו הרבה מהשומעים שישיבוהו: כל זמן שאין אנו רואים בעינינו, לא נאמין, ובודאי מה שספרת, אף אם אמת הוא, מסתמא היה איזה סבה שהביאו לזה, כי כפשוטו אי אפשר להאמין עליו, ואם יתברר אחר כך שהוא שקר, יהיה המספר עבור זה לבוז ולקלון בעיני כל, מפני שהוציא שם רע על חברו, אבל בזה, אם ישפיל את חברו ויפרסמו לשוטה ולפתי לעין כל, ועל ידי זה יעשהו לבוז ולקלון בעיני אנשי העיר, מצוי מאד, בעונותינו הרבים, שאף אחד מהשומעים לא יעמד נגדו לומר: המעט דבריך וחוס על כבוד ישראל, למה אתה צריך לבזותו כל כך? וכאלו לא עשה המספר שום עולה בזה, ועל המספר הזה נאמר ( משלי ל&#44; כ ) : \"אכלה ומחתה פיה ואמרה לא פעלתי און\" *. הגה\"ה: ואם מכון בזה להשקיט המריבה, כגון, שהוא רואה לראובן, שיש לו שנאה על שמעון על איזה דבר שעשה לו, או שדבר נגדו, (ז) מתר לו לומר לראובן, שלא נתכון בכל זה להתריס נגדו, רק סבת שטותו גרמה לזה כדי להקל בזה השנאה שבלבו, ומצוה נמי איכא. (הגהה) (ז) מותר לו לומר . וראיה לזה ממה שאמרו חז\"ל מותר לספר לשון הרע על בעלי המחלוקת אם על ידי זה תושקט המריבה כמו שמבואר לקמן בכלל ח' עי\"ש. (באר מים חיים)",
    "char_count": 2007,
    "word_count": 409
  },
  {
    "id": 46,
    "type": "lashon_hara",
    "klal": "כלל ה",
    "seif": "ד",
    "title": "כלל ה - סעיף ד",
    "content": "<< ·  חפץ חיים - הלכות לשון הרע ה · ד · >> וכל זה כתבנו, אפלו אם לא אמר עליו, רק שאיננו חכם בעניני העולם, וכל שכן אם ספר על איש, שסוברים אנשי העיר (ח) שהוא חכם בתורה, והוא אמר עליו שאיננו חכם כל כך, רק מעט הוא יודע בתורה, ועל ידי זה נתמעט מדרגתו בעיניהם, בודאי הוא בכלל עון לשון הרע, ואפלו הוא אמת, כיון שכונתו ללא תועלת רק להשפיל את חברו ממדרגתו לפני השומעים, כי על ידי זה, באיזה מצב שהוא עומד, יוכל להסבב לו לבסוף הזק או על כל פנים צער מזה. ואציר שני ציורים, כגון, לומר על הרב שבעיר לפני אנשי העיר, שאיננו חכם גדול בתורה, רק הוא יודע מעט את פסקי הלכות הנצרכות לו למעשה, אפלו הוא אמת, לשון הרע גמורה היא מדאוריתא, כי בזה הוא ממעט את כבודו לגמרי ויורד למחיתו ממש ומשפיל בזה כבוד התורה וקיום מצותיה וכנ\"ל בסעיף ב'. או לומר מעין זה על מי שהוא עתה מחדש נשוי בעיר הזאת, כי בודאי יתמוטט לבסוף כבודו על ידי זה לפני חמיו וחמותו ואנשי ביתו, כשיתודע להם, שמחזיקין אותו בעיר לבעל מעלה קטנה ואין לך הזק וצער יותר מזה וכל כהאי גונא. וקשה לי לציר את הכל, אך {משלי ט' ט'}: \"תן לחכם ויחכם עוד\", כי לא באתי רק לעורר והמשכיל יבין את הכל מדעתו. ודע עוד דהוא הדין אם מספר על אמן לפני אנשים שאיננו אמן כראוי, גם זה לשון הרע גמורה הוא, דבזה בודאי שיך גם כן כל הטעמים, ואם איננו מכון בזה ובכל הנ\"ל לגנותו, רק לתועלת, יבאר הכל אם ירצה ה' לקמן בכלל ט' בהלכות רכילות. (ח) שהוא חכם. ולא תקשה על זה מהא דאמרו בבבא קמא (קי\"ז) א\"ל ר' יוחנן ארי שאמרת נעשה שועל דלא חידש שם ר' יוחנן כלום במאמרו זה דבלאו הכי ראו כולם שלא השיג על ר' יוחנן כלום. ודע דהוא הדין לאיש שהוא מפורסם בעיר לשבח עבור מדותיו הטובות או תורתו, ויבוא אחד ויאמר אני מכיר את מקום תחנותו שהיה דר שם עד עתה שם לא היו מחזיקין אותו כל כך לחשוב לא מיבעי אם הוא שקר בודאי הוא לשון הרע גמורה, אלא אפילו אם הוא אמת עון גדול הוא מכמה טעמים, האחד דלפעמים אירע שהיו שונאים אותו שם עבור שהיה מוכיח תמיד להם במילי דשמיא וכמו שאחז\"ל בכתובות (ק\"ה ע\"ב) או מפני הקנאה עבור תורתו ומדותיו הטובות, וגם מצוי הוא מאד שלא שמע דבר זה שם באותה העיר מכולם רק מאנשים יחידים ומה יודע מה שבלב אחרים לומר מילתא דפסיקא מכולם שאינם מחזיקים אותו לחשוב כל כך, ולבד כל זה כיון שאינו מכוין לשום תועלת רק שמקנא על מה שמחזיקין את חבירו לחשוב ממנו ומכוין להשפיל את מדרגתו בעיניהם בכלל לשון הרע הוא. וכל זה אם מכוין המספר להשפיל את כבודו סתם, אבל אם רואה שאנשי העיר רוצים למנות לאחד בעיר באיזה התמנות, ומוטעין בו טעות גדול, יתבאר דינו לקמן בהלכות רכילות בכלל ט' לפי הפרטים המבוארים שם. (באר מים חיים)",
    "char_count": 2296,
    "word_count": 469
  },
  {
    "id": 47,
    "type": "lashon_hara",
    "klal": "כלל ה",
    "seif": "ה",
    "title": "כלל ה - סעיף ה",
    "content": "<< ·  חפץ חיים - הלכות לשון הרע · ה · ה · >> לוח יומי: שנה פשוטה - י\"ט חשון, י\"ח אדר, י\"ח תמוז. שנה מעוברת - כ\"א חשון, ל' אדר א', י' תמוז. ועתה נבאר מה שכתבנו למעלה, הן בגבורה. הינו לספר על אחד לפני אנשי העיר שהוא בטבעו איש חלוש, תלוי בזה, אם לפי עניניו יוכל להסבב לו מזה רעה, דהינו, אם הוא שכיר יום או מלמד וכיוצא באלו הרבה, אז בודאי בכלל עון לשון הרע הוא. והן בעשר, הינו לספר על אחד לפני אנשים שהוא איש עני או איננו אמיד, כמו שאומרים עליו בעיר, ומה שיש לו הוא חיב לאחרים כנגד זה, גם זה בכלל לשון הרע הוא, כי בודאי אם יתפרסם זה בעיר, לא ימצא אחר כך, מי שיתן לו באשראי, ויבוא מזה לידי הזק וצער גדול ובזה יורד לחייו ממש, ועל הכל צריך האיש הנלבב לשום עיניו, כיון שאינו מכון לתועלת, בודאי צריך לזהר מאד מאד, שלא יצא מזה קלקול להנדון. ואם בכל אלו הכרח לספר לשום תועלת, מבאר הכל אם ירצה ה' לקמן בחלק ב' בכלל ט' באיזה ענין ובאיזה אפן, ומאד מאד יש לזהר שלא למהר להקל בדבר ולומר: אינני מכון לגנות להנדון, רק לתועלת שיצא מזה, כי יש בזה פרטים רבים כמו שמבאר להמעין היטב בכלל ט' עין שם.",
    "char_count": 975,
    "word_count": 208
  },
  {
    "id": 48,
    "type": "lashon_hara",
    "klal": "כלל ה",
    "seif": "ו",
    "title": "כלל ה - סעיף ו",
    "content": "<< ·  חפץ חיים - הלכות לשון הרע · ה · ו · >> ודע עוד כלל פשוט בענין לשון הרע, שתלוי לפי האיש שהוא מדבר עליו, וימצא, שאחד אומר דבר אחד על שני אנשים, באחד הוא מספר על ידי זה שבחו ובאחד הוא עובר על ידי זה על אסור לשון הרע. ואבאר דברי, כגון אם יאמר על איש, שאחרים מספיקין לו את מזונו, ואין לו דאגת פרנסה, שהוא לומד לערך ג' או ד' שעות ביום, הנה, לפי ערכו יהיה לו זה לגנאי גדול, ולשון הרע מקרי, ואם יאמר זה גופא על בעל בית, שטרוד בפרנסתו, הוא לו לשבח גדול. וכן כיוצא בזה בשאר עניני מצות עשה, שתלוי לפי ממון האיש, כגון לכבד שבת, שאם יאמר על אחד מבעלי בתים השפלים, שהוא מוציא הוצאות כך וכך על שבת קדש, הוא לו לשבח גדול, וזה גופא אם יאמר על מי שהוא נחשב לאיש עשיר, איך שהוא מתנהג כך וכך בעניני שבת קדש, לגנאי גדול יחשב לו, ויהיה לבוז בעיניהם עבור זה, ולשון הרע מקרי. וכן באפן זה (ט) בעניני הצדקה, שתלוי לפי ממון האיש גם כן, מה שיהיה לזה לשבח, יהיה להשני לגנאי. וכן בענין זה בבין אדם לחברו, אם יספר על אדם בינוני, שמתנהג כך וכך עם שכיריו, לא יהיה לו זה לגנאי, ואם יספר זה גופא על החשוב שבישראל, שמתנהג כך וכך עם שכיריו ומשרתיו, יהיה לו זה לגנאי, וכל כהאי גונא, על כן קשה מאד להעתיק בספר כל הענינים הנכשלים בו בענין לשון הרע, רק קח דברי הרמב\"ם {פרק ז' הלכה ה' מהלכות דעות} עטרה לראשך וזכר אותו תמיד, דכל דבר שאם יתפרסם, יוכל לגרם לחברו הזק בגופו או בממונו או להצר לו או להפחידו, הרי זה לשון הרע. והזהר אחי, שאל יטעה אותך היצר לאמר: הלא אמרו חז\"ל: כל מאי דעלך סני - לחברך לא תעבד, ותטעה לומר: מה אמרתי עליו? שהוא אינו לומד תורה רק ג' או ד' שעות ביום, הלא איני מצוה לאהב אותו יותר מכמוני, והלואי שהיו אומרים עלי, שאני לומד תורה ג' או ד' שעות ביום, וכן כהאי גונא {וכן כיוצא בזה} בעניני הצדקה ובעניני הוצאות שבת קדש וכדומה, אבל באמת זהו טעות, דכונת הגמרא, כל מאי דעלך סני וכו', הינו, אם היית במדרגתו, היה דבר זה שנאוי לך, ובאמת זה תלוי לפי האיש, שדבר עליו, והמקום והזמן, אם לפי הענין יהיה זה לו לגנאי, בודאי לשון הרע הוא מן הדין. (ט) בעניני הצדקה . הרוצה לידע היטב טעם דין זה שהוא עובר על איסור לשון הרע אף שהוא אמת יעיין לעיל בסימן זה בסק\"ד וה'. (באר מים חיים)",
    "char_count": 1946,
    "word_count": 406
  },
  {
    "id": 49,
    "type": "lashon_hara",
    "klal": "כלל ה",
    "seif": "ז",
    "title": "כלל ה - סעיף ז",
    "content": "<< ·  חפץ חיים - הלכות לשון הרע · ה · ז · >> לוח יומי: שנה פשוטה - כ' חשון, י\"ט אדר, י\"ט תמוז. שנה מעוברת - כ\"ב חשון, א' אדר ב', י\"א תמוז. ודע דכשם שאסור להוציא דבה על חברו כן על חפציו (י) אסור להוציא דבה {רבנו אליעזר ממיץ בספר יראים}. וזה מצוי מאד, בעונותינו הרבים, שחנוני אחד מוציא דבה על נכסי חנוני אחר וכל כהאי גונא מפני הקנאה, וזו היא לשון הרע גמורה מדאוריתא. (י) אסור להוציא . ואם הוא אמת ומכוין לתועלת שלא ירמה את בני אדם יבואר לקמן בחלק ב' בכלל ט' מסעיף י' ולהלן. (באר מים חיים)",
    "char_count": 486,
    "word_count": 104
  },
  {
    "id": 50,
    "type": "lashon_hara",
    "klal": "כלל ה",
    "seif": "ח",
    "title": "כלל ה - סעיף ח",
    "content": "<< ·  חפץ חיים - הלכות לשון הרע · ה · ח · >> אסור ספור לשון הרע, שאסרה התורה לספר בגנות חברו, אפלו על אמת הוא אפלו ביחידי, (יא) וכל שכן לספר בשנים דבר גנות על חברו דאסור, והעון הוא יותר גדול מן המספר ביחידי, כי יאמינו העם יותר, ויהיה לבוז בעיניהם בשמיעתם את הדברים מפי שנים. ובכל מקום שנכתב סתם אסור לשון הרע, הכונה היא בכל גוני {בכל האפנים}, לבד אם נפרש בהדיא {בפרוש}. (יא) וכ\"ש לספר בשנים . אפילו אם אחד סיפר מתחלה ואח\"כ סיפר השני גם כן יש איסור לשון הרע על השני, אף דמהגמרא ב\"ק (צ\"ט ע\"ב) פגעו ביה רב כהנא ורב אסי וכו' ת\"ל לא תלך רכיל בעמיך, אין ראיה, דדילמא ביחד דיברו, אף עפ\"כ הדין אתנו, דאף דנתבזה אצל השומעים על ידי הראשון מכל מקום כיון שהאיסור הוא מצד עצמו שהתורה הזהירה שישראל לא יספרו האחד בגנות חבירו ובזה לבד יש עון, לבד מה שלפעמים יוכל לסבב לו גנאי או היזק על ידי זה וכמ\"ש לעיל בכלל ג' בבאר מים חיים סק\"ז, מה המעלה שיספר השני אחר הראשון אין זה עדיף משאם לא היה נתבזה על ידי המספרים ואפילו הכי יש עון עליהם וכדמוכח ממעשה דמרים ואהרן שלא דברו דבר זה בפני שום בריה וכמו שארז\"ל, ולא תקשה על זה ממה דאמרו כל מלתא דמתאמרא באפי תלתא וכו' וכפי מה שפירשנו לעיל לפי הרמב\"ם ואם כן ה\"נ דכותיה, זה אינו לפי מה שכתבתי לעיל בכלל ב' בס\"ט דאותו דבר גנות שבפניו היה אסור משום אונאת דברים לא שייך אפי תלתא אם כן ה\"נ דכותיה, ועוד בענינא דאפי תלתא התנה הרמב\"ם והוא שלא יתכוין להעביר הקול אם כן הכא שמתכוין השני להחזיק הגנות בפני השומעים ויתגנה על ידי זה יותר כמ\"ש בפנים אסור. (באר מים חיים)",
    "char_count": 1381,
    "word_count": 282
  },
  {
    "id": 51,
    "type": "lashon_hara",
    "klal": "כלל ו",
    "seif": "א",
    "title": "כלל ו - סעיף א",
    "content": "חפץ חיים - הלכות לשון הרע ו · א · >> לוח יומי: שנה פשוטה - כ\"א חשון, כ' אדר, כ' תמוז. שנה מעוברת - כ\"ג חשון, ב' אדר ב', י\"ב תמוז. אסור לקבל לשון הרע מן התורה, בין שהוא מהדברים, שבין אדם למקום, או מהדברים, שבין אדם לחברו, דהינו (א) שלא נאמין בלבנו שהספור הוא אמת, כי על ידי זה יבזה בעינינו, מי שנאמר עליו. ואפלו אם לא יסכים לו בפרוש לספורו, דאי לאו הכי, הרי הוא שונה את העון בכפלים, שהוא מספר ומקבל. והמקבל עובר בלא תעשה, שנאמר: \"לא תשא שמע שוא\". ואמרו חכמינו ז\"ל במכילתא, שזו היא אזהרה למקבל לשון הרע, ולבד שאר לאוין ועשין המצטרפים לזה, כמו שכתוב לעיל בפתיחה, עין שם. ואמרו חז\"ל, שכל המקבל לשון הרע, ראוי להשליכו לכלבים, שנאמר \"לא תשא שמע שוא\" וסמיך לה \"לכלב תשליכון אותו\". עוד אמרו, שגדול ענש המקבלו יותר מן האומרו. (א) שלא נאמין. כן כתב בשערי תשובה במאמר רי\"ג עי\"ש וכן כתב הרשב\"ם בפסחים (קי\"ח ע\"א), וכן כתוב גם כן בס' חרדים במצוות לא תעשה שבתורה התלויות בלב. ומ\"ש כי על ידי זה יבוזה וכו', הוא גם כן מלשון ר' יונה שם, ונ\"ל שכונתו הוא, כי אם הוא רואה שאם יאמין עליו שעשה או שדיבר דבר פלוני לא יהיה לו עליו צד זכות הוא מצווה שלא להאמין להמספר כדי שלא יתבזה פלוני בעיניו, אבל אם יש עליו צד זכות בלאו הכי, כגון שנוכל לומר שהדין עמו, או שלא ידע את איסורו, וגם בענין דיבור נוכל למצוא אלו צדדי זכות, וגם עוד צד זכות שלא כיון בדיבורו למה שאמר עליו המספר וכיוצא בזה, בכל אלו איננו מצווה להרחיק את דברי המספר מכל וכל ולחשוב עליו ששקר דיבר על פלוני, רק בדרך כלל שלא יתקבל ברעיוניו גנות על מי שסיפר וכנ\"ל. ומ\"ש עובר בלא תעשה וכו', כן איתא בסמ\"ג לאוין י' בהדיא והרמב\"ם בפכ\"א מהלכות סנהדרין כתב גם כן שהלאו דלא תשא כולל אזהרה לקבלת לשון הרע. ולא תטעה במ\"ש הכ\"מ בפרק ז' מהלכות דעות ד\"ה וכתב הראב\"ד וכו' אבל כשמספר בגנות חבירו אין השומע וכו' דפשוט דכוונת הכ\"מ דאין שייך ע\"ז לשון הורגתן אבל עון יש לכולי עלמא, דלא מסתבר לומר דבכל הש\"ס היכא דגקט מקבל לשון הרע הכוונה דוקא על רכילות וכן מוכח בר\"י במאמר רי\"ג (באר מים חיים)",
    "char_count": 1804,
    "word_count": 362
  },
  {
    "id": 52,
    "type": "lashon_hara",
    "klal": "כלל ו",
    "seif": "ב",
    "title": "כלל ו - סעיף ב",
    "content": "<< ·  חפץ חיים - הלכות לשון הרע ו · ב · >> אף על (ב) שמיעת לשון הרע לבד גם כן יש אסור מן התורה, אף דבעת השמיעה אין בדעתו לקבל את הדבר, כיון שמטה אזניו לשמע. אך יש חלוק בין שמיעה לקבלה בכמה ענינים, דבשמיעה אין אסור, רק אם אין הדבר נוגע לו על להבא, אבל אם הדבר נוגע לו על להבא, אם אמת הוא, כגון שהוא מבין מתחלת הספור, שהוא רוצה להראותו בספורו, איך שפלוני אינו איש מהימן וכהאי גונא, והיה בדעתו מתחלה להכניסו בעסקו או להשתתף עמו או לעשות שדוך עמו וכל כהאי גונא, (ג) מתר לכתחלה לשמע כדי לחוש לזה ולהשמר ממנו, כיון דמה שהוא רוצה לשמע, אין כונתו לשמע גנותו של חברו, רק הוא רוצה להציל את עצמו, כדי שלא יבוא אחר כך לידי הזק או לידי מצה ומריבה וכהאי גונא. והוא הדין היכא, דאין נוגע לו שום טובה מהשמיעה, רק על ידי שמיעתו יסבב טובה לאחרים, גם כן מתר, כגון, שרוצה לשמע דבר זה (ד) כדי לחקר אחר כך, אם אמת הוא, ולהוכיח לפלוני על זה, ואולי על ידי זה יהיה סבה, שישוב החוטא מחטאו או שישיב את הגזלה לבעליו או שיפיס למי שחרף וגדף וכיוצא בזה, דמתר, והטעם כנ\"ל. אבל לקבל, דהינו, להחליט הדבר בלבו, שהוא אמת, (ה) אסור בכל גוני. (ב) שמיעת לשון הרע וכו'. דבר זה אבאר בעז\"ה היטב את מקור מוצאו מגמרא ופוסקים ולא אתעצל מלבאר כל הסברות והספקות שהיה לי בדין זה בתחלה כדי שעל ידי זה יהא רווחא שמעתא ועל ידי זה יתבאר הרבה מהספיקות שיפלו תחת סוג הזה. ואען ואומר בדין זה של שמיעת לשון הרע ובעת השמיעה אין בדעתו לקבל, מדרבנן לא קמבעי לי דאסור וראיה מ כתובות (דף ה') דדרש בר קפרא ויתד תהיה לך על אזנך אל תקרא על אזנך אלא על אוזנך שאם ישמע אדם דבר שאינו הגון יניח אצבעו באזניו וכן אמר ר' אלעזר שם עי\"ש, ות\"ר אל ישמיע אדם לאזניו דברים בטלים שהם נכוות תחלה לאיברים אלמא דאף שמיעה בעלמא אסור, כי קמיבעי לי לענין אם יש בזה איסור דאורייתא של לא תשא שמע שוא דזה הדרשא של ויתד וכו' משמע דאסמכתא בעלמא היא, וקרא אתא לגופיה ונמנה לעשה גמורה וכמו שמפורש ברמב\"ם בהלכות מלכים פרק ו' (תדע דאסמכתא היא לפי מה שנבאר לקמן בכלל זה ראיה מפסחים דף כ\"ה דאם ישב בחבורת אנשים והתחילו לדבר דברי לשון הרע והוא לא ניחא ליה בשמיעת אלו הדברים אך שאי אפשר להשמט מהם מטעם הידוע לו די בזה מן התורה עי\"ש, אם כן מה שאמר הכא דצריך להניח אצבעו באזניו אסמכתא בעלמא הוא). ולהיפך אין להביא ראיה דשרי מדאורייתא מדאיצטריך האסמכתא דויתד וכו' דנוכל לאמר בפשיטות דהגמרא קמ\"ל יותר רבותא דלא מיבעי לכוין לשמוע דאסור אלא אפילו דצריך לעשות מעשה בהפכו להראות שאינו רוצה לשמוע דברי שטותם. ועוד דהגמרא סתמא קאמר דבר שאינו הגון וכולל גם שאר חלקי הדיבורים שאינם הגונים שאינם לשון הרע וכמו שביאר הרמב\"ם כל חלקי הדיבורים בפ\"א דאבות, ונוכל לומר דכולל נמי דברים בטלים, והוא מה שמביא אחר כך ת\"ר לעולם אל ישמיע אדם לאזניו דברים בטלים וכו' אבל לשמוע לשון הרע גמורה אימא דמדאורייתא אסור. וגם אין להביא ראיה ממה שכתב הרמב\"ם בפרק ז' מהלכות דיעות וז\"ל כל אלו הם בעלי לשון הרע שאסור לדור עמהם בשכונתם וכל שכן לישב עמהם ולשמוע דבריהם, ומשמע דאף על השמיעה לבד יש איסור מדלא קאמר ולקבל דבריהם, דאפשר דמדרבנן קאמר. ומצאתי ברבינו יונה במאמר רי\"ג שכתב והוזהרנו מן התורה שלא נאמין וכו' ומשמע לכאורה מדבריו דעל השמיעה לבד אין איסור, אך יש לדחות בפשיטות דהוא כולל אפילו היכא שהדבר שסיפר לו חבירו נוגע לו על להבא אם אמת הוא וכמו שציירתי בפנים בסעיף ב' דבודאי מותר לשמוע לכתחלה כדי לחוש לזה ולהשמר ממנו בלבד וכמ\"ש בנדה ס\"א האי לישנא בישא אף על גב דלקבולי לא מיבעי למיחש מיהו בעי ובודאי דמותר לשמוע לכתחלה בענין זה כיון דמה שהוא רוצה לשמוע אין כונתו לשמוע גנותו של חבירו רק שהוא רוצה להציל את עצמו שלא יבוא אחר כך לידי היזק ולידי מצה ומריבה וכה\"ג וכנ\"ל בכלל ד' סי\"א עי\"ש ולזה כתב רבינו יונה דאפילו בכה\"ג הקבלה בהחלט אסור מן התורה, וכן ממ\"ש רבינו יונה במאמר רכ\"ה לענין רכילות וז\"ל והוזהרנו מן התורה שלא לקבל לשון הרע וכו' גם כן אין ראיה דשמיעה בעלמא מותר לכתחלה, דאפשר גם כן כונתו אפילו היכא שהסיפור נוגע לטובתו כגון שפלוני רוצה להזיקו בגופו או בממונו וכל כה\"ג דבודאי מותר לשמוע לכתחלה כדי לחוש לזה ולהשמר ממנו אפ\"ה אסור לקבל בהחלטה וכנ\"ל. וכן אין להביא ראיה מחז\"ל דבכל מקום נקטו לשון מקבל לשון הרע ולא שומע דאפשר מילתא פסיקתא נקטו לכלול אפילו היכא דמותר לשמוע וכנ\"ל אפילו הכי לקבל אסור. ומטעם זה גופא נימא לך דמגמרא ד שבת (דף נ\"ו ע\"א) דאמרינן שם ודוד מאי טעמא קבל לשון הרע ולא קאמר מאי טעמא שמע, גם כן אין ראיה כלל, דשם היה הדבר נוגע לו לעצם מלכותו וכמו שכתוב בקרא. והוא הדין אם מכוין בשמיעתו תועלת לאחריני גם כן שרי (וכמו שמוכח מהרא\"ש בנדה ס\"א לענין לחוש עיין במעדני יו\"ט שם אם כן ה\"ה בזה). אבל היכא דאינו מכוין בשמיעתו שום תועלת לא לו ולא לאחריני אימא לך דמדאורייתא אסור אפילו השמיעה לבד. וחפשתי ומצאתי בעזה\"י ראיה ברורה לדין זה דאסור מן התורה, והוא ממה דגרסינן ב שבועות (דף ל\"א) אסור לדיין לשמוע דברי בעל דין קודם שיבוא בעל דין חבירו וכו' רב כהנא מתני מלא תשא ולא תשיא, והרי זה הפסוק גופא דרשו בפסחים (קי\"ח ע\"א) לענין לספר לשון הרע ולקבל, וכן איתא ברמב\"ם פכ\"א מהלכות סנהדרין הלכה ז' דהוא כללם נמי בחדא מחתא וז\"ל שם אסור לדיין לשמוע דברי בעל דין קודם שיבוא חבירו או שלא בפני חבירו, ואפילו דבר אחד אסור שנאמר שמוע בין אחיכם, וכל השומע מאחד עובר בלא תעשה שנאמר לא תשא שמע שוא ובכלל לאו זה אזהרה למקבל לשון הרע ומספר לשון הרע * ומעיד עדות שקר, וכן בעל דין מוזהר שלא ישמיע דבריו לדיין קודם שיבוא בעל דין חבירו וכו' עד כאן לשונו. ואם כן כי היכי דלענין דיין אסור אפילו לשמוע לבד כדי שלא יכניס צורת הדברים לאזניו ושוב יהיה קשה להוציא הדברים מלבו וכמו שכתב הרמב\"ם בספר המצות מצוה רפ\"א כן הוא הדבר בזה. ואין לומר דשם היינו טעמא דאמרינן דכוונת התורה בלאו דלא תשא לאסור בכל גוונא שלא יכנס הדבר לאזניו ויבוא להטות הדין מה שאין כן בענין שמיעת לשון הרע, דזה אינו, כיון דאסרה התורה האמנה בלב בגנותו של חבירו וכמו שכתבנו לעיל בשם ר' יונה וזה עולה בעצמותו אם כן הוא הדין דאף לשמוע אסור שלא יבוא לידי האמנה בלב, ומנין לנו לחלק בזה, אחת, דהלאו דלא תשא כולל שניהם וכנ\"ל, ועוד דבאמת קל וחומר הוא מהתם, ומה התם דאחר כך יבוא בעל דין חבירו ויכחישנו ואפ\"ה אסרה התורה השמיעה משום דצדיק הראשון בריבו ושוב קשה אחר כך להוציא דבריו מדעתו וכל שכן בזה דלא יבוא השכנגדו להכחישו בהמעשה שסיפר דאסור גם כן השמיעה, וא\"ל דשאני התם דכיון דבדעתו להיות דיין בדבר יוקבע הדבר בדעתו ולכך אסרה התורה אפילו השמיעה לבד מה שאין כן בענינינו אפשר דלא חיישינן שיוקבע בדעתו על ידי שמיעה לבד, גם זה אינו, דאף בשלא היה דעתו מתחלה להיות דיין בדבר נפסק גם כן בח\"מ בסימן י\"ז סעיף ה' דאם נתרצה מותר, ופירש באורים ותומים דהיינו שהודיע לבעל דין ונתרצה בדבר ואי לאו הכי לא, ואפילו אם היו מקילינן בדין של האורים ותומים אין ענין לנידון דידן דהתם לענין לישב עתה בדין כיון דיודע שלא עשתה השמיעה שום רושם של אמונת הדברים בלבו מותר לישב ועל השמיעה אין בידו איסור כיון דבשעת מעשה לא היה בדעתו לישב בדין (ואין להקשות היכי שרי שם לשמוע מאחד על חבירו מה שעשה לו נגד הדין, דזה אינו, דלשון הרע מענין זה יש הרבה אופנים דמותר לשמוע וכמו שכתבנו בסעיף ב' וכמו שנבאר אי\"ה לקמן בדין לשון הרע שבין אדם לחבירו) מה שאין כן הכא דאיירינן לענין לשמוע לכתחלה ושאין בהשמיעה ההיא שום תועלת אף השמיעה לבד אסורה מן התורה ובעל לשון הרע נקרא עבור זה. וכן נראה מפשטא דלישנא דפרקי דר\"א וז\"ל בצוואתו לבנו הורקנוס בני אל תשב בחבורת האומרים גנאי מחבריהם כי כשהדברים עולים למעלה בספר נכתבין וכל העומדים שם נכתבין בשם חבורת רשע ובעלי לשון הרע ע\"כ, הרי שלא קאמר וכל מי שקיבל דבריהם רק סתם וכל העומדים שם וכו' משמע דאף בשמיעה לבד נכתב למעלה בספרן של רשעים ונכלל להקרא עבור זה בשם אנשי רשע ובעלי לשון הרע. ואחר כך מצאתי בהדיא בספר חרדים דגם שמיעת לשון הרע לבד נכלל בלאו זה של לא תשא שמע שוא, ואולי מקורו הוא מכל מה שכתבנו, וז\"ל בפ' שלישי במצות לא תעשה שבתורה התלויות באזנים, לא תשא שמע שוא דהוזהרנו בו שלא לקבל לשון הרע כלומר שלא להאמין בלב אם כבר שמע כדכתיבנא לעיל, גם בכלל לאו זה שלא לשמוע באזניו שום לשון הרע ודברי גנות על חבירו וכו' ע\"כ. (באר מים חיים) * קשה לי הא לשון הרע מלא תלך רכיל נפקא כדאיתא בפרק ז' מהלכות דעות דהוא בכלל רכיל וגדול ממנו ובשלמא בגמרא איכא למימר דמשום הכי דרשו מלא תשיא כדי למיסמכיה ללכלב תשליכון אותו כדי לדרוש מזה שראוי להשליכו לכלבים אבל הכא קשה וצ\"ע (הגהה) (ג) מותר. וזה אינו מותר רק בשני אופנים אלו שאבאר: א. אם נוכל לומר שהמספר גם כן מכוין לתועלת ולא מצד שנאה וכדלקמן בכלל י' סעיף ב' דאל\"ה הרי הוא מכשיל בשמיעתו להמספר הזה, וגם עינינו רואות כי מי שהוא מספר מצד שנאה אינו נזהר גם כן ביתר הפרטים המבוארים לקמן בכלל הנ\"ל. ב. אם התחיל לספר דבר זה לפני אנשים אחרים קודם בואו דבאופן זה לא עבר בלאו דלפני עור וכדלעיל בפתיחה בלאוין אות ד'. (ד) כדי לחקור. מקור דין זה יבואר לקמן בכלל י' סוף סעיף ז', ומה שלא ציירתי בגוונא דרישא דהיינו להזהיר לחבירו שלא ישתתף עם זה מחמת שנשמע עליו שהוא רע מעללים עיין לקמן בח\"ב בכלל ט' בבאר מים חיים סק\"ט דנשאר דין זה בצ\"ע. ודע דכאן איירי שלבו נוטה קצת שהדבר אמת, דאי לאו הכי אינו מחוייב להאמין כלל שיהא מחוייב להוכיחו וכאשר ביארנו במקום אחד בשם ר' יונה. (ה) אסור בכל גווני. שם בנדה (ס\"א ע\"א) האי לישנא בישא אף על גב דלקבולי לא מיבעי וכו' ושם היה המעשה שאמרו לו לגדליהו שרוצים להרגו עיין שם. (באר מים חיים)",
    "char_count": 8250,
    "word_count": 1629
  },
  {
    "id": 53,
    "type": "lashon_hara",
    "klal": "כלל ו",
    "seif": "ג",
    "title": "כלל ו - סעיף ג",
    "content": "<< ·  חפץ חיים - הלכות לשון הרע ו · ג · >> לוח יומי: שנה פשוטה - כ\"ב חשון, כ\"א אדר, כ\"א תמוז. שנה מעוברת - כ\"ד חשון, ג' אדר ב', י\"ג תמוז. ואל יהיה לפלא בעיני הקורא, אם כן, איך נוכל לצאת בזה ידי שמים, כיון שגדרת עלינו את הדרך, דאפלו השמיעה לבד בגנות חברו אסור, ופן יהיה נוגע לי זה בעניני עסקי וכיוצא בזה. תשובה לדבר: הרוצה לצאת ידי שמים בעניני השמיעה, יתנהג כך, אם איש אחד בא אליו ורוצה לספר לו על חברו, והוא מבין, שרוצה לספר עליו דברי גנות, ישאלנו מתחלה, אם הענין שאתה רוצה לספר לי, יהיה נוגע לי על להבא, או שאוכל לתקן את הדבר בהוכחה או כיוצא בזה וכנ\"ל, אם יאמר אליו, שנוגע לו על להבא, או שהוא יכול לתקן את הדבר וכנ\"ל, מתר לשמע, ולא יאמין לעת עתה, רק לחוש, עד שיתברר הדבר, אבל אם יבין מתשובתו, שלא יהיה תועלת מזה, או שיבין שהוא רק דברי חרופין וגדופין בעלמא, שהוא מעליל עליו עלילות ברשע ומגנה אותו מחמת גדל שנאתו אותו אסור אפלו לשמע *. * הגה\"ה: ובאמת נוכל לראות זה בחוש, שמי שהוא שומע לשון הרע, אף שאין בדעתו לקבלה, הוא נותן יד לפושעים על ידי זה, כי אם פעם אחת יראה, אשר השומע ישמע לו, לא יחשוך פיו מזה תמיד, והיה כזה יום מחר ישנה עוד באולתו לספר תמיד דברי גדוף על חברו ולהעליל עלילות עליו, לא כן אם היה משיבו: אין רצוני לשמע דבר שלא ראיתי בעצמי, או לפחות היה מראה לו פנים זעומים עבור זה, על ידי זה היה שומר את עצמו על להבא, שלא לספר בגנות של חברו, בראותו כי ספורו לקלון יהיה לו, שיחזיקו אותו לבעל לשון הרע עבור זה, וכמו שנזכר ברבנו יונה במאמר רי\"ב. (הגהה)",
    "char_count": 1355,
    "word_count": 281
  },
  {
    "id": 54,
    "type": "lashon_hara",
    "klal": "כלל ו",
    "seif": "ד",
    "title": "כלל ו - סעיף ד",
    "content": "<< ·  חפץ חיים - הלכות לשון הרע ו · ד · >> ולפעמים (ו) מצוה לשמע, מה שאחד מספר דברי גנות על חברו, כגון, שהוא משער שעל ידי שמיעתו את הענין בשלמות, יהיה אחר כך בכחו להראות לפני המספר או שאר השומעים, שאין המעשה כן, כמו שנאמר עליו או שאר עניני זכות **. ועוד יש אפן אחר גם כן דמצוה לשמע, כגון, אם בא אחד לפניו לקבל על חברו מאיזה דבר, שעשה נגדו, והוא מכיר בהמספר, שבזה שיתן אזן לדבריו, יהיה יכלת בידו להשקיט את אפו מעליו, ולא ישוב עוד לספר לאנשים אחרים, (כי אולי האחרים יאמינו לדבריו ויהיו מקבלי לשון הרע), ובזה יתרבה השלום בישראל. אך בכל ההתרים, שאמרנו בענין השמיעה, יזהר בנפשו מאד, שלא יאמין בעת השמיעה בהחלט, רק לחוש לזה בלבד, כדי שלא ילכד גם הוא ברשת עון קבלת לשון הרע. ** הגה\"ה: וזה גם כן באמת עצה היעוצה בענין, שאם נכשל באסור שמיעת לשון הרע, תכף יחפש עליו, בכל כחותיו זכות בפני המספר, וישתדל להוציא מה שיש בלבו עליו ועל ידי זה יתקן את האסור למפרע [עין לקמן סעיף י\"ב, (ז) תקון למי שנכשל באסור קבלת לשון הרע]. וכל זה בסתמא, אבל אם הוא מכיר את רע טבעו של המספר, שכל מה שיכריעהו לכף זכות הוא יגנהו יותר, בודאי השתיקה בשעת מעשה טוב יותר בזה, ורק אחר כך, כשילך המספר מאת השומעים, מצוה שיסביר אחד מהשומעים לפני שאר השומעים את כל הענין לזכות, ולהשתדל עבור זה להוציא מלבם הגנות שנאמר עליו, כדי שלא יתפשו הוא והם לעתיד לבוא בשם חבורה של אנשי רשע ובעלי לשון הרע. (הגהה) (ו) מצוה לשמוע וכו' להראות לפני וכו'. פשוט הוא כי אפילו רכילות גופא אם הוא לסלק הנזקין ולהשבית הריב מותר על פי מה שנבאר אי\"ה לקמן את הדין הזה בכל פרטיו, וכל שכן שמיעת לשון הרע, וכעין זה איתא בע\"ז (י\"ח ע\"ב) בענין איסור לילך במקום מושב לצים של עכומ\"ז שאם הוא צווח ומציל על ידי זה ישראל צריך לילך שם, והכי נמי בענינינו. ומ\"ש בסוף הסעיף ועוד יש אופן אחר וכו' כי בתחלת הסעיף מיירי שזה דברי הגנות אינו נוגע להמספר (ז) תיקון למי שנכשל וכו'. כי התיקון אשר נזכר שם הוא לענין להסיר מעליו הלא תעשה דלא תשא וכו' שעבר עליו, אבל עדיין לא תיקן לגמרי מה שעבר בלאו דלפני עור וכו' כי על ידו עבר המספר באיסור לשון הרע וכנ\"ל בפתיחה בלאו ד', אבל על ידי שישתדל ויוציא השנאה מלב המספר עליו בוודאי יתקן הלאו זה גם כן, כי משום זה מותר אפילו לכתחלה לדרוש מחבירו סיבת השנאה שיש לו על חבירו אם הוא משער שבידו לתקן את הדבר. (באר מים חיים)",
    "char_count": 2068,
    "word_count": 417
  },
  {
    "id": 55,
    "type": "lashon_hara",
    "klal": "כלל ו",
    "seif": "ה",
    "title": "כלל ו - סעיף ה",
    "content": "<< ·  חפץ חיים - הלכות לשון הרע ו · ה · >> לוח יומי: שנה פשוטה - כ\"ג חשון, כ\"ב אדר, כ\"ב תמוז. שנה מעוברת - כ\"ה חשון, ד' אדר ב', י\"ד תמוז. ועתה נחזר לעניננו הנ\"ל, דמה שכתבנו בסעיף ב' דאפלו שמיעת לשון הרע הוא אסור תורה, הינו לילך ולשמע, אבל אם ישב בחבורת אנשים, שנתקבצו (ח) לענין מה, והתחילו לדבר דברים אסורים, והוא משער, (ט) שדברי תוכחתו לא יועילו להם מאומה, תלוי בזה (י) אם אפשר לו לילך ממסבתם, או להניח אצבעו באזניו, מצוה רבה הוא עושה בזה, כמו שאמרו חז\"ל בכתבות, {דף ה'} אבל אם אי אפשר לו להשמט ממסבתם, ומשער בעצמו, שעצה זו דהנחת אצבעו באזניו, גם כן קשה לו מאד (יא) מפני שילעגו עליו, ובודאי לא יעשה עצה זו, על כל פנים יראה אז לזרז את עצמו ולהעמיד על נפשו בעת צרה כזו וללחם מלחמת ה' עם יצרו, כדי (יב) שלא יכשל על כל פנים באסור דאוריתא של שמיעת וקבלת לשון הרע. ולזה צריך ג' פרטים, שיזהר בהן מאד וינצל על ידי זה על כל פנים מהאסור תורה, שיש בהעון הנ\"ל: א) יחליט בנפשו בהסכם גמור, (יג) שלא להאמין להדברי גנות, שמספרין על חבריהם. ב) (יד) לא יהיה ניחא לה בשמיעת ספוריהם האסורים האלה. ג) (טו) גם יעמיד על עצמו, שלא להראות לפני המספרין שום תנועה, שיראה ממנה, שהוא מסכים לדבריהם, אך ישב כאבן דומם. ואם יוכל להראות לפניהם פנים נזעמים, שיבינו ממנו, שהוא אינו מסכים לדבריהם ההבלים, בודאי הוא טוב יותר. (ח) לענין מה. פירוש לאפוקי אם הוא יודע את ענין קבוצם שהוא ללצנות או לשון הרע, אף שבתחלה הם עוסקים באכילה ושתיה וכי\"ב, בודאי אסור לו לכנוס לתוך חבורתם כיון שהוא יודע שאחר כך לא יוכל להשתמט מהם ותוכחתו לא יועיל וכדלקמן. (ט) שדברי תוכחתו וכו'. דאי היה מועיל הוכחה בודאי מחויב להוכיחם, ואם אינו מוכיחם נתפס בעונם כדאמרינן בשבת (נ\"ה ע\"א) ובכמה דוכתי ודע דכאן איירינן שהוא משער לפי אנשי החבורה שאם יוכיחם עבור הדברי גנות שמגנים את חבריהם לא די שלא יהיה שום תיקון עוד יהיה קלקול מזה, שבגובה אפם יגנו אותו עוד יותר מחמת זה, שבאופן זה בודאי אסור להוכיחם כי הוא בכלל אל יספר אדם בשבחו של חבירו שמתוך שבחו וכו' והכא נמי כיון שמתוך שהוא מזרזם שלא לגנותו הם מגנים אותו יותר בוודאי אסור להוכיחם, דאי לאו הכי אלא שלא יועיל ולא יזיק בהוכחה, בוודאי אין לו למנוע מהוכחה כמו שכתב רבינו יונה במאמר קצ\"ז וז\"ל איש אשר ישמע את דברי בני אדם מדברים לשון הרע או כי ישמע כל פה דובר נבלה או כי יושב בסוד משחקים בוזי תורה ומצות ויודע כי הם סרבנים וסלונים ואם יוכיחם לא יקשיבו אל דבריו על כן ישים יד על פה, גם זה יענש כי לא יענה כסילים באולתם פן יאמרו כי הוא כמו הם וכי הודה אל דבריהם, אף כי יתחייב לענות ולגעור בהם לתת גודל לתורה ולמצות אשר בזו לעגו להם וקנאה לכבוד נקי וצדיק אשר ישיחו בו, וזה אחד מן הדברים אשר יתחייב האדם לעזוב בעבורם חברת הרשעים כי יענש בשמעו את דבריהם הרעים וילאה לענותם וכו' עי\"ש. וגם לבד זה מבואר בא\"ח (בסי' תר\"ח ס\"ב בהגה\"ה) שעל איסור המפורש בתורה מחוייב להוכיחו בכל גווני ואין אומרין בזה מוטב שיהיו שוגגין ואל יהיו מזידין, ואם כן הכא נמי בלשון הרע ורכילות דכוותיה, ע\"כ כתבנו דהכא איירי שהוא באמת משער שבדברי תוכחתו יפסיד למי שנאמר עליו הדברי גנות על כן יש למנוע עצמו מזה. (י) אם אפשר לו וכו'. ואין שוה לגמרי עם העצה דהנחת אצבעותיו באזניו, כי בכאן בודאי חיובא איכא וכמו שאכתוב אחר כך בסעיף ו' בפנים. (יא) מפני שילעגו עליו. המעיין היטב בפנים יראה שלא כתבתי טעם זה לפטור על פי אמת, כי אם מחמת שהוא יודע בנפשו שלא יוכל להתגבר על יצרו בזה. ובאמת הרוצה לצאת ידי שמים לכתחלה צ\"ע איך יתנהג, כי לכאורה יש לפוטרו מטעם שבזמננו בעו\"ה יחזיקו אותו לשוטה ופתי עבור זה ומסקינן ב ברכות (דף י\"ט ע\"ב) דבאיסור דרבנן כבוד הבריות דוחה אותו אפילו בקום ועשה והכא נמי איסור דרבנן הוא אם יתנהג כמו שכתבנו בפנים דהיינו שלא יאמין ולא יהיה ניחא ליה ולא יסייעם כלל, או דלמא אף על פי כן צריך להניח אצבעו באזניו מטעם שאמרו חז\"ל מוטב שיעשה * אדם עצמו שוטה כל ימיו ואל יהיה רשע שעה אחת לפני המקום (וכבוד הבריות לא שייך בזה כיון שהם עושין שלא כדין), או אפשר דוקא בדבר שהוא איסור דאורייתא אמרו מאמר זה דמוטב וכו' ע\"כ העצה היעוצה לצאת ידי כל הספיקות אם אינו יכול להוכיחם כלל ישתדל בכל כוחותיו לצאת מזאת החבורה ויהיה טוב לו בזה ובבא. (יב) שלא יכשל עכ\"פ וכו'. והוא לפי מה שביארתי לעיל דהך דרשה דויתד וכו' שאם ישמע אדם דבר שאינו הגון יניח אצבעו באזניו היא אסמכתא והיא מצוה מדרבנן בעלמא. (יג) שלא להאמין. דאל\"ה תיכף עובר בלאו דלא תשא שמע שוא וכמו שכתבנו בתחלת כלל זה. (יד) לא יהיה ניחא ליה וכו'. דבר זה צריך להרחיב בביאורו ומאת ה' אבקש שלא אכשל בדבר הלכה והוא דגרסינן ב פסחים (דף כ\"ה ע\"ב) איתמר הנאה הבא לו לאדם בעל כרחו אביי אמר מותרת ורבא אמר אסורה וכו' ומסקינן בלשון שני (דהלכתא כותיה וכמו שפסקו הרי\"ף והרא\"ש) לא אפשר ולא מכוין לכו\"ע שרי, אפשר ולא מכוין היינו פלוגתייהו דר' יהודא ור' שמעון, כי פליגי היכא דלא אפשר וקמיכוין, אביי אמר מותרת ורבא אמר אסורה, וידוע דהלכתא כרבא (כן הוא לשון הרי\"ף והרא\"ש, וצ\"ע למה צריך לומר דהלכה כרבא והלא לא פליגי כי אם אליבא דר' יהודה דלר' שמעון גם אביי מודה דאסור כדאמר בגמרא וידוע דהלכה כר' שמעון בדבר שאינו מתכוין) נמצא לא אפשר ולא מכוין או אפשר ולא מכוין שרי דאנן קיי\"ל כר' שמעון ולא אפשר וקמיכוין אסור ופירש רש\"י שם וז\"ל מותרת אין צריך לפרוש הימנה, אפשר לו ליבדל וקמתכוין להתקרב כדי להנות מריח של עבודת גלולים או אפילו אי אפשר לו ליבדל ומיהו מתכוין וחביב הוא ליה להנות, לא אפשר לו ליבדל ולא קמכוין להנות דאיכא תרתי להיתר לכ\"ע שרי. וידוע הוא מה שכתב הר\"ן בסוגיא זו דלהכי קרי ליה הגמרא הנאה הבא לו לאדם בעל כרחו משום שלא בא לכאן בשבילו אלא הריח ממילא קאתי. וזה הדין של הגמרא לאו דוקא לענין עכומ\"ז ולענין ריח, דהוא הדין בדבר התלוי בראיה או בשמיעה וגם בכל איסורין שבתורה, כמו שמוכח שם בגמרא מכל הראיות שהביאה שם הגמרא, וכן נפסק גם כן ביו\"ד (בסי' קמ\"ב ס' ט\"ו בהג\"ה ובש\"ך שם ס\"ק ל\"ד עי\"ש). ועתה נחזור לענינינו לענין שמיעת לשון הרע, דהכא נמי כיון דלכתחלה לא בא לכאן בהחבורה בשביל השמיעה רק לענין אחר, וגם עתה לא ניחא ליה בשמיעת דברים של לשון הרע וכיוצא בזה, בודאי לא עבר על איסור השמיעה, ואף על גב דאינו אוטם אזניו בעת השמיעה, ואם כן לכאורה הוא פסיק רישא לשמוע וכבר פסק הרא\"ש בפרק ח' שרצים דבשאר איסורים פסיק רישא דלא ניחא ליה הוא איסור דאורייתא, זה אינו, דיש לומר דשם איירי בענין שהוא עושה מעשה אך דלא מכוין ולזה אמרינן כיון שהוא פסיק רישא אף דלא ניחא ליה אסור, מה שאין כן הכא דבהשמיעה אינו עושה שום מעשה כלל ובעת הליכתו והתקרבותו לישב בין החבורה עדיין אינו מוכרח שידברו לשון הרע שיחשב על ידי זה הליכתו למעשה, וגם אינו מוכרח הוא שישמע על ידי הליכתו שעל ידי זה נצרף הליכתו להשמיעה דנימא דכיון דהוא פסיק רישא הוי כאלו הלך כדי לשמוע שהרי יכול לאטם אזניו מלשמוע ואם כן לא נוכל לצרף הליכתו להשמיעה, ואף ששומע אחר כך ואינו אוטם אזניו אינו עושה בזה מעשה כלל. ובשלמא אם היה ניחא ליה בהשמיעה היה נקרא לא אפשר וקמכוין דפסקינן דאסור, אבל כיון דלא ניחא ליה שרי, ועי' במה שכתבנו בהגה\"ה ותבין את דברינו *. (באר מים חיים) הגה\"ה: ואגב נבאר דבר פלא מה שראיתי בחכמת אדם הלכות עכומ\"ז כלל פ\"ד סעיף ט\"ז וז\"ל ואסור לשמוע הכלי שיר ולהריח הריח ולהסתכל בנוייה וכ\"ש בע\"ג עצמה ואם צריך לילך דרך שם יאטם אזניו ויעצם עיניו ויסתום נחיריו שלא יהנה ואף על גב דאינו מתכוין כיון דהוי פסיק רישא ובמתכוין אסור אפילו אין לו דרך אחר עכ\"ל. והוא תימה מכמה טעמים א' דמלשון הש\"ך ביו\"ד סימן קמ\"ב ס\"ק ל\"ד לא משמע הכי דזה לשונו שם ומבואר בתו' והרא\"ש והרי\"ו דמיירי בענין שיוכל לאטום אזניו ולהעצים עיניו ולסתום נחיריו שלא יהנה מן הקול והמראה והריח ומותר כשאינו מתכוין להנאתם דלא הוי פסיק רישא הא בלאו הכי אסור אבל כשמתכוין מבואר שם בש\"ס ובפוסקים דאפילו אי אפשר לו לילך למקום אחר אסור עכ\"ל ומשמע בהדיא דמשום שיכול להאטים אזניו ולהעצים עיניו מותר אפילו כשהוא שומע או רואה כיון שאינו מתכוין להנאה דאל\"ה אלא שמעצים עיניו הרי אינו נהנה כלל ועוד דהלא משמע מש\"ך שאינו חולק על הרמ\"א רק מפרש אותו ובהגהת רמ\"א מפורש בהדיא דכשאינו מתכוין מותר אפילו לשמוע ולהסתכל דהלוא על דברי המחבר קאי. ועוד דזה לשון הגהת ריא\"ז והוא בשלטי גבורים בפסחים פ\"ש שדברי הרמ\"א נובע הימנו וז\"ל וכן אם היה רואה נויי עכומ\"ז או שהיה שומע נגינת הכומרים המנגנים לפני עכומ\"ז אם אינו מתכוין להנות שאינו חפץ בהנאה זו ואינו צריך לה מותר ואם היה מתכוין להנות אסור שאף הקול והמראה אף על פי שאין בהם ממש אסור להנות בהם עכ\"ל. ומדברי רש\"י ב פסחים (דף כ\"ה ע\"ב) נמי משמע כשלטי הגבורים עי\"ש. ונראה שהיה קשה לו לחכמת אדם דברי הש\"ך אם נפרשיה בפשוטיה דמה שייך לאמר דלא הוי פסיק רישא משום שיכול להאטים אזניו ולהעצים עיניו וכו' כיון שהאיסור הוא על השמיעה והראיה השתא מיהא ששומע ורואה הנאה ממילא הוא ופסיק רישא ממש ולא מצינו כיוצא בזה בגמרא שיקרא משום הכי דבר שאינו מתכוין ולכך הוכרח החכמת אדם לדחוק דהכונה הוא שיאטום אזניו ויעצים עיניו וכו' ואף שאפשר שישמע אפילו אם יאטום אזניו על כל פנים הלא אינו פסיק רישא והוא אינו מתכוין להנאת השמיעה ההיא זהו תוכן כונתו. אבל הוא פלא דתינח באטימת אזנים ומה יעשה בעצימת עינים וסתימת הנחירים אם לא שנדחוק דהכוונה שיעצים עיניו במקצת בענין דלא יהיה הראיה פסיק רישא וכהאי גוונא בסתימת הנחירים אך מה יענה במאי דאמרינן ב ברכות (דף נ\"ג ע\"א) היה מהלך בשוק של ע\"ז נתרצה להריח הרי זה חוטא, משמע בהדיא דאי לא נתרצה לזה אף על פי שהוא מריח אין עליו חטא [וכן איתא ברמב\"ן בע\"ז (דף י\"ב ע\"ב) אהא דאמרינן שם דקמיתהני מריחא] וראיה זו כתבה הגר\"א בביאוריו בסימן קמ\"ב הנ\"ל על מה שהתיר הרמ\"א דבר שאינו מתכוין. ועוד מכל הראיות שהבאתי לעיל משמע מפורש דמותר הראיה והשמיעה. והנראה לי בזה להסביר סברת הש\"ך ובהכי יתבאר סברת התוספות גם כן שפיר שכתבו דכאן מיירי באופן דלא הוי פסיק רישא משום דאמר בעלמא דמודה ר' שמעון בפסיק רישא ולכאורה קשה דמאי ראיה היא מבעלמא שם איירי שעושה מעשה אך שאינו מכוין ולהכי אמרינן דכיון דהוא פסיק רישא הוי כאלו עשה מעשה בכוונה אבל הכא הא איירינן שהלך לכתחילה באותו הדרך לענין אחר וכמו שכתבנו לעיל בשם הר\"ן רק ממילא בהליכתו מריח ונהנה בהריח או שומע ונהנה בהשמיעה וכן ראיתי בפני יהושע שדחה בזה את דברי התוספות. אבל לפי דרך הש\"ך יבואר היטב כוונת התוס' שסברתם הוא כיון שבשעת הליכתו יודע שבודאי באותו הדרך יוכרח להנות מעכומ\"ז על ידי ראיה או שמיעה או ריח אף דלא ניחא ליה בהנאה זו מכל מקום כיון דהוא פסיק רישא נחשב הליכתו כאלו הלך לכתחלה כדי להנות על ידי שמיעה או ראיה מעכומ\"ז ולזה כתב הש\"ך דאיירי בענין שיכול לאטום אזניו וכו' פי' ואם כן לא נוכל לצרף הליכתו להראיה מטעם פסיק רישא דהרי על ידי הליכה לא יוכרח שיהנה על ידי ראיה או שמיעה כיון שיכול לאטום אזניו וכו' ואם כן לא נשאר כי אם הראיה או שמיעה לבד ובזה לא אמרינן פסיק רישא כיון דאין בה שום מעשה וכנ\"ל אלא באה ממילא ולא ניחא ליה בהנאה זו אבל אם הנגינות שמנגנים לע\"ג גדול קולם מאוד עד שהוא משער שלא יועיל לזה אפילו אטימת אזנים וכן כהאי גונא בעצימת עינים והחוטם שאינו יכול לסתום אותם מאיזו סיבה שתהיה, או מפני שידיו קטועות, אם כן הוא פסיק רישא גמור מפני שנצטרף הליכתו גם כן לזה וכנ\"ל. (הגהה) ואין להקשות על סוגיא זו מהא דאמרינן בבבא בתרא (נ\"ז ע\"ב) מאי דכתיב ועוצם עיניו מראות ברע זה שאינו מסתכל בנשים בשעה שעומדות על הכביסה וקפריך הגמרא היכי דמי אי דאיכא דרכא אחריתי רשע הוא ואי דליכא דרכא אחריתי אנוס הוא, לעולם דליכא דרכא אחריתי ואפילו הכי מיבעי ליה למינס נפשיה, ופירש הרשב\"ם רשע הוא ואף על פי שהוא עוצם עיניו דלא היה לו להתקרב בהאי דרך דקיימא לן הרחק מן הכיעור וכו' עי\"ש. ואם כן הכא נמי אמאי פסקינן דאפשר ולא מכוין, דהיינו שאפשר לו לילך בדרך אחר ולא יפגע באיסור הנאה של עכומ\"ז והוא הולך בדרך זו, כיון שהוא הולך לדרכו ואינו מכוין להנות שרי ולאו דוקא בעכומ\"ז דכל שכן הוא בכל אסורין שבעולם כמו שכתב הש\"ך ביו\"ד סימן קמ\"ב בסופו, ומה דשרינן הוא אפילו אם הוא רואה ושומע וכנ\"ל, והכא בב\"ב קרינהו הגמרא רשע לפירוש הרשב\"ם אפילו אם הוא עוצם עיניו כיון שיש לו דרך אחרת, ואפילו לפסק החכמת אדם שהובא למעלה שפסק דצריך לאטום אזניו ולעצום עיניו גם כן קשה דהלא על כל פנים באטימת אזנים ועצימת עינים שרי אפילו אם יש לו דרך אחרת כיון שהוא הולך לדרכו ואינו מתכוין בשביל להנות, ואם כן הכא נמי הרי הוא הולך על שפת הנהר כמו שמשמע בפירוש הרשב\"ם שם ואינו הולך בשביל זה ואפילו הכי קוראתו הגמרא רשע. ואין לומר דזה הלא תלוי בפלוגתא דר' יהודא ור' שמעון וכדאיתא בפסחים שם ולר' יהודה אפשר ולא מיכוין אסור ולכן קפריך הגמרא מן הפסוק על שיטת ר' יהודה דסבירא ליה בעלמא דבר שאין מתכוין אסור אם כן רשע הוא ולא צריך קרא להכי, דזה אינו, חדא דהלא הרבה מהראשונים כתבו דר' יהודה גופא מודה דדבר שאין מתכוין מותר מן התורה ועיין ב יומא (דף ל\"ד ע\"ב) בתוספות שם ועוד דאם כן לפי פסק הלכה דקי\"ל כר' שמעון דדבר שאין מתכוין מותר יהיה מותר אפילו אית ליה דרכא אחרינא למיזל ואפילו אם הוא רואה וכמו שביררנו למעלה כיון דהוא אפשר ולא מיכוין והלא בשו\"ע אה\"ע סימן כ\"א פסק דאסור להסתכל בנשים בשעה שעומדות על הכביסה ואין לומר דהטעם הוא משום המסקנא דב\"ב דאיבעי ליה למינס נפשיה אם כן הכי נמי בפסחים נימא דאיבעי ליה למינס נפשיה שלא להסתכל בנויי עכומ\"ז פן יבוא להנות וגם לאטום אזניו מלשמוע קול נגינות שמזמרים לפני עכומ\"ז פן יבוא להנות, והלא ביררנו לעיל מכמה מקומות דלא חיישינן לזה, ועיינתי הרבה בהאי קושיא. ונראה לי, דסברת הגמרא דבעריות מפני שנפשו של אדם מחמדתן צריך להחמיר יותר, דהגם שעתה חושב שלא ניחא ליה בהנאה זו, פן יתגבר יצרו עליו בעל כרחו ויבוא להרהר עי\"ז, וכן מצינו בכמה ענינים שהחמירו יותר בעניני הסתכלות מכל האיסורים שבתורה אף בלא אפשר ולא מכוין, וכענין שאמרו ב ברכות (דף ס\"א) אחורי ארי ולא אחורי אשה, פגע באשה בדרך רץ אחריה ומסלקה לצדדין, ומשמע מדברי האחרונים באה\"ע דאפילו לית ליה דרכא אחרינא למיזל ולא ניחא ליה בהסתכלות אפילו הכי אסרו חז\"ל והכל מטעם שכתבתי כנ\"ל. ומ\"ש רשב\"ם דקי\"ל הרחק מן הכיעור היינו בענינים כאלו שמצוי פתוי היצר וגם לעז הבריות מאוד. (טו) גם יעמיד על עצמו וכו'. שאם לא כן אפילו אם בלבו לא מאמין לדבריהן יהיה בכלל מסייע לדבר עבירה וכמ\"ש בר' יונה במאמר רי\"ב, וגם יעבור על ידי זה באיסור חנופה שהוא עון חמור עד מאד וכמ\"ש חז\"ל ד' כתות אינן מקבלין פני השכינה ועי' לעיל בפתיחה לאוין אות י\"ו עי\"ש. ומ\"ש בפנים פנים נזעמים וכו', הוא בר' יונה במאמר רי\"ב [הנ\"ל] עי\"ש. (באר מים חיים)",
    "char_count": 12584,
    "word_count": 2448
  },
  {
    "id": 56,
    "type": "lashon_hara",
    "klal": "כלל ו",
    "seif": "ו",
    "title": "כלל ו - סעיף ו",
    "content": "<< ·  חפץ חיים - הלכות לשון הרע ו · ו · >> במה דברים אמורים? אם בעת שישב ביניהם, לא דברו אז דבורים האסורים, וגם עתה אינו יכול להשתמט מהם, אבל אם בעת, שהוא רוצה לישב ביניהם, (טז) כבר התחילו לדבר דבורים האסורים, או שהוא (יז) יכול להשמט ולילך מאתם, והוא מתעצל בזה, או שהוא מכיר מכבר לאלו האנשים בטבעם, שהם מבעלי הלשון, שתשוקתם תמיד לדבר מגנות חבריהם, והוא הולך ויושב ביניהם, אף שלא יסיע לדבריהם כלל ולא ניחא לה בהם, אף על פי כן פושע מקרי כמותם, (יח) שעבר על דברי חז\"ל, שצוו להתרחק משמיעת דברים שאינם הגונים. וכל שכן (יט) אם הוא מכון לשמע את דבריהם גדול עונו מנשוא, ויחקק עבור זה למעלה בספר הזכרונות בשם איש רשע ובעל לשון הרע, וכדאיתא בפרקי דר' אליעזר בצואת ר' אליעזר הגדול, שצוה לבנו הורקנוס, וזה לשונו: בני, אל תשב בחבורת האומרים רע מחבריהם, כי כשהדברים עולים למעלה, בספר נכתבים, וכל העומדים שם נכתבים בשם חבורת רשע ובעלי לשון הרע, על כן צריך האדם להתרחק מאד מאד מחבורה רעה כזו. (טז) כבר התחילו לדבר וכו'. פשוט הוא דכיון דבשעה שהוא עושה מעשה דהיינו בעת שהוא מקרב עצמו לישב ביניהם כבר התחיל האיסור והוא אינו אוטם אזניו א\"כ הוא פסיק רישא ממש ואינו דומה להנ\"ל לפי מה שביארתי שם *. (באר מים חיים) * ולבד כל זה הלא לכתחלה צריך שיעשה מעשה להיפך היינו מלבד שלא יהא ניחא ליה השמיעה צריך גם כן שיניח אצבעו באזניו שלא יהא יכול לשמוע כמשאחז\"ל ב כתובות (דף ה'.) והוא יודע בעת שהוא מקרב את עצמו לישב ביניהם שלא יעמיד את עצמו ויעבור על שמיעת לשון הרע ואף על פי כן הולך ויושב ביניהם בודאי מקרי פושע כמותם שעבר על דברי חז\"ל, ועיין ב יבמות (דף כ'.) אמר רבא כל העובר על דברי חכמים קדוש הוא דלא מקרי רשע נמי מיקרי וכו' וב שבת (דף מ'.) אמר רבא האי מאן דעבר אדרבנן שרי למיקרי ליה עבריינא עי\"ש. וגם קרוב מאוד שהוא עובר גם במצות עשה דבו תדבק (לפי מה שביארתי לעיל בפתיחה בעשין אות ו') אם בעת ישיבתו כבר התחילו לדבר וכו', וגם בציור השלישי דהיינו אם הוא מכיר את טבעם הרע שתשוקתם לדבר לשון הרע ובודאי יבואו באמצע הסעודה ללשון הרע וליצנות וכיוצא בזה, אבל בציור האמצעי דהיינו שהוא יכול לישמט מהם לא עבר כי אם על ציווי חז\"ל כמו שאכתוב אחר כך בס\"ק י\"ח ולא בעשה דבו תדבק כיון דלכתחלה לא ידע מזה ועתה לא ניחא ליה בשמיעתם. ואין להקשות על מה שכתבתי שבציור הא' והג' קרוב שהוא עובר על ובו תדבק מהא דאמרינן ב ברכות (דף מ\"ג ע\"ב) ו' דברים גנאי לת\"ח וא' מהם אל ישב במסיבת עם הארץ מ\"ט דילמא אתי לאמשוכי בתרייהו משמע דהוא רק מדה בעלמא לתלמיד חכם ולא עבירת עשה, זה אינו, דהתם בעת שיושב ביניהם לא התחילו עדיין לדבר בדברים האסורים וגם אין מכיר את טבעם שבודאי ידברו לשון הרע רק שהם אנשים עמי הארץ ורגיל הוא שידברו או יעשו בתוך הסעודה דברים שאינם הגונים אבל בענינינו קרוב מאוד שעובר גם בעשה. (הגהה) (יז) יכול להשמט וכו' או שהוא מכיר וכו'. הטעם כמו שכתוב בהג\"ה דכיון דדינא דגמרא הוא לכתחילה לעשות מעשה להיפך והוא מתעצל בזה אף דלא ניחא ליה בשמיעתם פושע מיקרי שעבר על דברי חז\"ל וכנ\"ל. מלבד מה שכתבנו בהגה\"ה הקודמת דהיכא שמכירם שהם בעלי הלשון קרוב שהוא עובר על עשה דבו תדבק. ואין להקשות על מה שכתבנו דהיכא שהוא יכול להשמט מהם דהוא עובר רק על דברי חז\"ל וכו' ולא על עצם איסור שמיעת לשון הרע דהוא איסור דאוריתא וכנ\"ל בס\"ב כיון דלא ניחא ליה מהא דאמרינן ב כתובות (דף נ\"א:) גבי נשי ישראל שנשבו וודאי שבקינהו ואזלן מנפשייהו אסירן ופרש\"י דאם הגנבים ששבו אותם מניחים אותם לילך אל ביתם ורק מנפשייהו מתעכבות לגבי הגנבים אסורות משום דתו לא מיקרי אונס, ואם כן הוא הדין בעניננו לא נוכל לקרותו לא ניחא ליה כיון שאפשר לו להשמט מחבורתם ואם כן הוא כרצון, דבאמת עניננו אינו דומה לשם דאם לא כן תקשה אמאי פסקינן כאן דאפשר ולא ניחא ליה שרי נימא כיון שאפשר לו ליבדל מן הדרך ההוא ואינו בודל מסתמא ניחא ליה בההוא איסורא, אלא ודאי דלא דמי דשם אין לה ענין אחר דנימא שעבורו מתעכבת אצל הגנבים ובההיא ביאה שבא עליה הגנב היא בעל כרחה ואנוסה היא בזה, אלא ודאי נתרצתה לישאר שם אצל הגנבים לאשה, וכדאמרינן בגיטין מ\"ה גבי בנתיה דרב נחמן עדי גוברין ונהרדעי גוברין, מה שאין כן בעניננו בפסחים שכשהוא הולך בדרך זה אין עיקר הכונה משום הנאת האיסור רק לענין אחר * וכמו שכתב הר\"ן דלהכי קרי לה הגמרא הנאה הבאה לו לאדם בעל כרחו, רק בדרך הלוכו הוא נהנה גם כן מאיסור, ולהכי אף שאפשר לו לילך בדרך אחר כיון שאינו מתכוין לההיא הנאה שרי. והכי נמי בענינינו כיון דעיקר ישיבתו שם לכתחלה לא היה בשביל שמיעת לשון הרע וגם עתה מה שמתעכב שם ואיננו הולך מאצלם הוא משום ענין אחר, לכן נלענ\"ד שמן התורה אין בזה איסור משום שמיעת לשון הרע אפילו אם הוא יכול להשמט משם ולקבוע סעודתו או ענין אחר כי\"ב אצל אנשים אחרים שבאותו בית, כיון שבאמת יודע בנפשו שלא ניחא ליה משמיעת דברים האסורים שהוא שומע וגם תוכחתו לא יועיל להם ואדרבה יגרע יותר וכנ\"ל, רק מדברי חז\"ל בודאי מצוה או להניח אצבעו באזניו או לילך מאת מסיבתם וכמו שאכתוב אחר כך. (באר מים חיים) * ואין להקשות על זה מהא דאמרינן במגילה (ט\"ו) גבי אסתר וכאשר אבדתי אבדתי, כאשר אבדתי מבית אבא כך אובד ממך, פירוש דעל ידי זה תאסר למרדכי, והלא עיקר כוונת הליכתה לא היה בשביל זה רק להציל את ישראל רק שממילא תבא אחר כך לביאת איסור על ידי זה, ובשביל ההיא ביאה לבדה לא תאסר דקרקע עולם היא כדאמרינן בסנהדרין (ע\"ד ע\"ב), אלא ע\"כ כיון שהיא יודעת שלבסוף תבא על ידי זה לאיסור נחשב דבר זה לרצון וה\"נ בענינינו, דבאמת יש לחלק דלא דמי ענין אסתר לההיא דפסחים כלל, דהתם בעת ששומע השיר שמזמרים הוא עושה עניניו גם כן, דהלא הולך לדרכו לאיזה ענין שצריך לו רק דרך אגב בעת הילוכו הוא שומע גם כן ולהכי שרי, מה שאין כן בענינא דאסתר ביון דהיא יודעת מתחלה שעל ידי הילוכה תבא לבסוף לדבר שבעת עשיית הדבר לא תעשה פעולה אחרת, אסור. (הגהה) (יח) שעבר על דברי חז\"ל. ב כתובות (דף ה') שצוו שאם ישמע אדם דבר שאינו הגון יניח אצבעו באזניו והובא זה בפוסקים. וה\"ה לילך מאתם תיכף וזה עדיף בזמננו לעשות. וזע דאף שכללתי כל הג' ציורים כאחד שעבר על דברי חז\"ל וכו' אין כונתי רק לומר שזה יש בשלשתן, אבל באמת יש חילוק רב ביניהם, והוא דבציור הא' עובר גם על איסור שמיעת לשון הרע מדאורייתא דפסיק רישא הוא כס\"ק ט\"ז וגם עובר על עשה דבו תדבק וכנ\"ל בהגה\"ה. ובציור הג' מלבד שעובר על דברי חז\"ל עובר גם כן על העשה הנ\"ל, ובציור האמצעי אינו עובר אפילו על העשה וכמו שכתבתי הכל בהגה\"ה הנ\"ל, ולא נשאר עליו רק מה שעבר על דברי חז\"ל בכתובות וכנ\"ל דכיון שיוכל להשמט מהם שלא ישמע באזניו דבר שאינו הגון והוא עובר על זה הוא עובר בזה על דברי חז\"ל. (יט) אם הוא וכו'. שהוא עובר עי\"ז גם באיסור שמיעת לשון הרע שהוא מדאורייתא כמ\"ש בס\"ב. ואם הוא מאמין לזה, עובר בודאי מלבד לאו של לא תשא שמע שוא, גם על כל שארי לאוין המבוארין לעיל בפתיחה ששייכין אצל מקבל עי\"ש. (באר מים חיים)",
    "char_count": 5915,
    "word_count": 1171
  },
  {
    "id": 57,
    "type": "lashon_hara",
    "klal": "כלל ו",
    "seif": "ז",
    "title": "כלל ו - סעיף ז",
    "content": "<< ·  חפץ חיים - הלכות לשון הרע ו · ז · >> לוח יומי: שנה פשוטה - כ\"ד חשון, כ\"ג אדר, כ\"ג תמוז. שנה מעוברת - כ\"ו חשון, ה' אדר ב', ט\"ו תמוז. ודע דכשם שכתבנו בשם הפוסקים, דמן התורה אסור להאמין דברי גנות, שמספרים על חבריהם, כן הדין, אפלו אם יודע שהדברים שספר לו הוא אמת, אך יש בהם לצדד לכאן ולכאן, והמספר לו דן אותו לכף חוב, ועל ידי זה הוא מגנה אותו, וידוע דמצוה להשומע לדון אותו לכף זכות, (והוא דינא דגמרא בשבועות {דף ל'} ומצות עשה דאוריתא לכמה פוסקים), והעובר על זה ואינו דן אותו לכף זכות והוא מסכים להמספר בגנותו, לא די שעבר על {ויקרא י\"ט ט\"ו}: \"בצדק תשפט עמיתך\", אלא הוא גם כן נכלל (כ) בשם מקבל לשון הרע, כיון דעל ידי שלא דן אותו לכף זכות, ממילא נשתרבב עליו הדברי גנות. (כ) בשם מקבל לשון הרע. וראיה לדבר דכשם שדבר זה נחשב לשון הרע אצל המספר וכנ\"ל בכלל ג' סוף ס\"ז כן בודאי הוא הדין לענין המקבל. ועוד ראיה ממה דאיתא ב פסחים (דף פ\"ז) בענין ירבעם מפני מה זכה וכו' מפני שלא קיבל לשון הרע על עמוס וכו' ואם אמר לא מפי עצמו אמר אלא שכינה אמרה לו, הרי אף דבאמת ניבא עמוס לרע על ישראל עם כל זה כיון דבאמת אין עליו שום אשמה חס ושלום, לכן אם ירבעם היה תופשו לגנאי על זה היה נקרא בשם מקבל לשון הרע ויש לדחות קצת, משום דלא היה לו לירבעם להאמין כלל שאמר כן עמוס וכמו שהשיב באמת ירבעם לא אמר אותו צדיק כך. ועוד ראיה מענין דואג כששאלו שאול כולכם קשרתם עלי והשיבו דואג ראיתי וגו' אף דאמת אמר וכמו שאמרו חז\"ל ג' אמרו אמת דואג וכו' עם כל זה נחלט להקרא בכל מקום בתורה בשם בעל לשון הרע ושאול בשם מקבל וכדאיתא בירושלמי פ\"א דפאה, והטעם כיון דעל ידי שלא היה דן שאול אותו לכף זכות וחשב שהיה דוד רודפו ורוצה למלוך תחתיו, ממילא מה שהיטיב עמו אחימלך הוא עולה גדולה ונקרא בשם מורד במלך, ולכן דואג שסיפר עליו דבר זה נקרא בשם מספר לשון הרע (אף שדבר זה אם היה ענין כונת דואג שדוד הוא רודף לשאול היה מותר לגלות לו כל פרטי סיבותיו של דוד) וגם שאול נקרא בשם מקבל, אף שאחר כך שמע מאחימלך בעצמו את המעשה כמו שסיפר דואג וכמ\"ש בקרא, עם כל זה כיון שלא דן את אחימלך לזכות כמו שהתנצל בעצמו וכמ\"ש בקרא נקרא בשם מקבל לשון הרע. ואף שמה שהבאנו הוא בענין רכילות, פשוט הוא דהוא הדין בענין לשון הרע. ולענין אם זה הדין דענינינו איירי בששני הצדדים שקולים או דוקא בשהכף זכות מכריעה יותר עיין בחלק ב' בכלל ה' בבאר מים חיים בסעיף קטן ח' בסופו. (באר מים חיים)",
    "char_count": 2102,
    "word_count": 437
  },
  {
    "id": 58,
    "type": "lashon_hara",
    "klal": "כלל ו",
    "seif": "ח",
    "title": "כלל ו - סעיף ח",
    "content": "<< ·  חפץ חיים - הלכות לשון הרע ו · ח · >> וכל זה, אפלו אם הספור היה על איש בינוני, אשר דרכו לזהר מן החטא ופעמים יכשל בו, וכל שכן אם הספור היה על איש ירא אלהים, שעליו שיך יותר מצות עשה ד\"בצדק תשפט עמיתך\" (כמבואר ברמב\"ם פרק א' דאבות משנה ו', ובשערי תשובה לרבנו יונה, במאמר רי\"ח) והוא עובר על זה ודן אותו לכף חוב ומסכים להמספר בגנותו, בודאי עובר על אסור קבלת לשון הרע * . * ועתה נבאר מה שנכשלין בזה, בעונותינו הרבים, בענין קבלת לשון הרע בלי ראות, ואציר ציור אחד וממנו יקיש המשכיל לכל כיוצא בזה, והוא, מה שמצוי כשאחד יוצא מבית דין חיב, והוא מספר לחברו ומסדר דברי זכותו לפניו לאמר: ראה בעצמך איך שהדין עמי, ובית דין פסקו מהפך להפך, ואם היה בא דין שלי לפני רב פלוני ופלוני, שהוא מפרסם לחכם, בודאי היה מבין האמת עם מי ולא היה פוסק פסק מהפך ומקלקל כזה. ומדבר עוד על הבית דין עבור זה דברי חרופין וגדופין, אשר אין להעלות על הכתב. ואם חברו משיבו אינני מאמין שיפסקו כן, יאמר לו: ראה את הפסק וקרא אותו היטב ותראה בעצמך אשר לא בדעת ובהשכל נעשה, והוא מראה את הפסק וקורא אותו פעם אחרי פעם, ובכל פעם הוא מתפלא יותר, ומוצא גם כן בהפסק דברים אשר לא נראו לו לפי דעתו, [כידוע שפסקי בעלי בתים אינן שוין לפסקי התורה הקדושה], עד שנחלט בעיני שניהם, שהרב או הבית דין שבעיר הזאת אין להם שקול הדעת לידע איך לפסק דין על בריו. ועתה נבוא לעניננו, ראה איך בשאט נפש עבר על לאו ד\"לא תשא שמע שוא\", ועל עשה ד\"בצדק תשפט עמיתך\", ועוד שארי לאוין המבארין לעיל בפתיחה, ואלו היה השומע הולך בדרך התורה הקדושה, כשבא אחד לפניו בענין כזה, בודאי החיוב מטל עליו, אם יכול להוציא אף מלב הבעל דין, שלא יהיה לו תרעומות על הבית דין, ולהרחיב לפניו בדברי אמתלאות, שעל הבית דין אין שום עולה, חס ושלום, שהם פוסקין כפי המבאר בתורה הקדושה על פי הטענות, ואין לו לדין, אלא מה שעיניו רואות, כי יש כמה פעמים, שאף שהאמת עם אחד, אף על פי כן נסבב מן השמים להשני שיזכה בדין, כמאמרם ב ברכות (דף ז') : ולא עוד אלא שזוכה בדין, שנאמר: \"מרום משפטיך מנגדו\" וכו', ואפשר דמזלא דהאי גברא קגרים, (מזל אותו אדם גורם), [וכדאיתא בהרא\"ש פרק אחד דיני ממונות סימן ה', ועין שם בפלפולא חריפתא סעיף קטן י\"ח], ואין לך לדאג, בודאי הקדוש ברוך הוא ישלים את גזלתך ממקום אחר, כמאמר: ולא עוד אלא שמטריחין אותי להשיב הגזלה לבעליו, וכיוצא באלה דברי נחומים להסיר הצער מלבו ולהוציא מלבו התרעמת שעל הבית דין [ועין לקמן בכלל ט' בבאר מים חיים סעיף קטן ה', מה ששיך לענין זה]. ואם רואה, שדבריו לא יועילו, על כל פנים יש לו להתחזק על עצמו, שלא לקבל לדברי הגנות והתרעמת של חברו, שהוא מתרעם על הבית דין שבעיר, כי האסור של קבלת לשון הרע והמצוה ד\"בצדק תשפט עמיתך\" הוא נאמר, אפלו על סתם אנשים מישראל, וכל שכן על מי שמחזק בעיר לתלמיד חכם, ובדידה המצוה ד\"בצדק תשפט\" הוא אפלו אם הדרך לכף חוב מכריע הרבה יותר מלכף זכות, (וכמו שכתב הרבנו יונה בשערי תשובה במאמר רי\"ח, עין שם, והוא כעין מאמר הגמרא בברכות (י\"ט) אם ראית וכו', עין שם), כל שכן בזה שהכף זכות מכריע הרבה יותר, כי ידוע הוא לכל יודעי דת ודין, שפעמים הרבה הדין משתנה מפני טענה אחת או מפני סברא אחת, ואפלו אם הוא חכם גדול בתורה ורואה הוא לפי דברי הבעל דין, שהוא מספר לו את טענותיו שהדין עמו, עם כל זה יש לו לחשב עליו, פן לא טען כך בשעת מעשה, ורק עתה, אחר שיצא חיב מבית דין, נתישב בדעתו שהיה לו לטען כך וכך. הכלל בענין זה יש הרבה והרבה מעניני זכות שנוטה יותר מלכף חובה, ואפלו אם הפך על כל צדדי הענין, ואין לו על הבית דין שום זכות, עם כל זה מן התורה אסור להחליט עליהם ולומר, שאינם יודעים היאך לפסק דיני התורה, אלא יש לילך אל הרב או אל הבית דין ולדרש מאתם הטעם, וכמאמרם באבות: אל תדין את חברך וכו', אולי יראה לו שהמעשה לא היה, או יראה לו את טעם דבריו, מאיזה מקום הוציא את הפסק שלו, או יודה לו ויאמר: טעיתי, כי אפלו באמוראים הראשונים מצינו שטעו בפסקי הדינים ואחר כך חזרו בהן, (וכמאמרם בנדה (דף ס\"ח.): הדר אוקי רבא אמורא עלה (לאחר מכן העמיד רבא אמורא) ודרש: דברים שאמרתי לפניכם טעות הם בידי, ברם כך אמרו וכו'), וכמו שנאמר בתורה: \"הוכח תוכיח את עמיתך ולא תשא עליו חטא\", וכמו שפרש הרמב\"ם בהלכותיו שפרוש הכתוב כך הוא, שיתוכח עם חברו על מה עשה לו כך וכך, ולא שינקט לו בלבו על זה, עין שם. והעובר על דברינו אלה, דהינו, שמחליט בלבו אחר ספורו של חברו שהרב או שהבית דין לא דנו את הדין יפה, וטעות היה בהוראה זו, בלי דרישה וחקירת טעם הדבר מהבית דין עצמם, עובר על כמה גופי תורה, ובפרט על אסור קבלת לשון הרע ועל לאו ד\"לא תשא עליו חטא\" לפרוש הרמב\"ם. וכל הדן את חברו לכף זכות דנין אותו מן השמים לכף זכות. (הגהה)",
    "char_count": 4034,
    "word_count": 813
  },
  {
    "id": 59,
    "type": "lashon_hara",
    "klal": "כלל ו",
    "seif": "ט",
    "title": "כלל ו - סעיף ט",
    "content": "<< ·  חפץ חיים - הלכות לשון הרע ו · ט · >> לוח יומי: שנה פשוטה - כ\"ה חשון, כ\"ד אדר, כ\"ד תמוז. שנה מעוברת - כ\"ז חשון, ו' אדר ב', ט\"ז תמוז. כשם ששיך אסור קבלת לשון הרע, באם המספר ספר לו על אחד, שעשה עתה דבר שאינו הגון, שנצטוינו על זה, שלא להחליט בלבנו, שהדבר אמת, וכנ\"ל בסעיף א כן שיך גם אסור קבלת לשון הרע לענין שאר חלקי אסור לשון הרע, שבארנו לעיל, (כגון לבזותו (כא) במעשה אבותיו או במעשיו הראשונים, כיון שהוא (כב) מתנהג עתה כשורה או בחסרון חכמה, הן בתורה והן בעניני עולם, וכנ\"ל בכלל ד, וה' וכיוצא בזה), בכל דבר שהוא גנות עליו, שנצטוינו גם כן, שלא להתקבל דברי המספר לפנינו להתבזות על ידי זה בעינינו, את מי שנאמרו עליו. כללו של דבר: (כג) כל דבר שיש על המספר אסור עבור דבורו, (כד) יש על המקבל אסור עבור קבלתו. (כא) במעשה אבותיו. כן משמע מהרמב\"ם בפ\"ז מהלכות דיעות הלכה ב' שכתב שם אבל בעל לשון הרע זה שיושב ואומר כך וכך עשו אבותיו כו' ואפילו אם הוא אמת וכמ\"ש שם ובהלכה הסמוכה כתב שלשה כו' האומרו והמקבלו כו' ומשמע דאכל מה דכתב לעיל מיניה קאי *. (באר מים חיים) הגה\"ה: דמשמע מסתימת לשונו אפילו אם המקבל יודע בעצמו גם כן שכך וכך עשו אבותיו של פלוני, ודוחק גדול לומר דדוקא בצירוף דאחרינא דהיינו אם אמר גם כן כך וכך שמעתי עליו, וכ\"כ בספר יד הקטנה בהלכות דיעות פ\"ט הל' ח' וז\"ל לא תשא שמע שוא הרי זה אזהרה למקבל לשון הרע, וענינו כי כל דיבור הנמאס והנתעב אף על פי שהוא אמת הרי זה נקרא שוא ושקר, כלומר שאין בו ממש ויסוד ואין דבר טוב נמצא בו כי אם רע כענין שנאמר אשר לא נשא לשוא נפשי וענינו לענינים רעים, וזאת היא אמרו יתברך לא תשא שמע שוא, ירצה, שכאשר הדיבור הנתעב אסורין לדברו כמו כן אסורין לשמוע ולקבלו עכ\"ל. ולבד זה אם נתבונן היטב תמצא גם כן שהוא נושא שוא ושקר כגון אם המספר לשון הרע מציע את גודל גנות מעשה אבותיו או מעשיו הראשונים כדי שיתבזה על ידי זה בעיני השומע, והנה עפ\"י התורה בן לא ישא בעון האב וכן אם הוא בעל תשובה כל עונותיו לא תזכרנה לו ביום שובו מרשעו וכמו שכתב ביחזקאל, והמספר רצונו בהציעו את גודל העולות האלו כדי שיוסכם לגנאי ולבזיון בפני השומעים, והנה אין לך שמיעת שוא ושקר יותר מזה, כי באמת אהוב עתה מאוד לפני המקום וכמ\"ש הרמב\"ם בפרק ז' מהלכות תשובה אמש היה זה מובדל מה' אלהי ישראל וכו' והיום הוא מדובק בשכינה וכו' ועל זה ציותה התורה לא תשא שמע שוא ר\"ל שלא יתקבל דבר השוא הזה לפניו. (הגהה) (כב) מתנהג עתה. עי' לעיל בכלל ד' בבאר מים חיים סעיף קטן ג'. (כג) כל דבר שיש על וכו'. בזה הדיבור כללתי כל חלקי הציורים שיש בענין לשון הרע כגון על ידי כתיבה או אם לפי הנראה לא יוכל לבוא היזק להנידון על ידי דבורו וכמו שמבואר לעיל. (כד) יש על המקבל. פירוש בזה בודאי יש על המקבל איסור. ופעמים הרבה יש שעל המספר אין איסור כגון בדברים שבין אדם לחבירו וכונתו כדי לקנא לאמת וכמבואר בכלל י', ועל המקבל יש איסור אם הוא מאמין בהחלט, כי הוא אינו יודע אם אמת הוא. (באר מים חיים)",
    "char_count": 2557,
    "word_count": 523
  },
  {
    "id": 60,
    "type": "lashon_hara",
    "klal": "כלל ו",
    "seif": "י",
    "title": "כלל ו - סעיף י",
    "content": "<< ·  חפץ חיים - הלכות לשון הרע ו · י · >> אף על פי שבררנו, דקבלת לשון הרע, דהינו להחליט בלבו שהדבר אמת, אסור מן התורה, מכל מקום אמרו חז\"ל, דלחוש מיהו בעי {שלחשוש אמנם צריך}. ובאור הדבר, דצריך לקבל את הדבר (כה) בדרך חשש בעלמא, הינו רק כדי לשמר את עצמו ממנו שלא יגיע לו הזק על ידו, ולא יהיה זה הדבר אפלו בגדר ספק דמעמידין לאדם בחזקת כשרות, ולכן מחיב עדין (כו) להיטיב עם הנדון בכל הטובות, שצותה התורה, לשאר אנשים מישראל, כי לא נגרע ערכו בעינינו על ידי הלישנא בישא {הלשה\"ר} לשום דבר *, רק שהתורה התירה לחוש ללישנא בישא לענין לשמר את עצמו ואת אחרים ממנו, ועל כן כתבו הפוסקים דמה שמתר לחוש, הינו היכא שיוכל לבוא לידי הזק (כט) לו או לאחרים, אם לא יחוש לו, (דבר זה, דלאחרים צריך באור רחב ועין פה בבאר מים חיים ולקמן בחלק ב' בכלל ט' עין שם היטב, כי שם נרחיב בזה, בעזרת ה'), אבל בענין אחר אסור לחוש ללשון הרע ולהאמינו כלל. * הגה\"ה: ולא מבעי היכא דבלאו {ואין צריך לומר כאן שבלא} הלישנא בישא הוא כשאר אנשים מישראל, אלא אפלו אם בלאו הכי (בלא כך) גם כן נתחזק בעיר לאדם רשע על ידי מעשיו הרעים, אך שעל ידם לא יצא עדין לגמרי מכלל שאר אנשים מישראל, כגון, (כז) להשיב לו אבדה וכדי לתן לו צדקה או לפדותו וכיוצא בו, ועתה נשמע עליו עוד מאנשים שיצא לגמרי מכלל \"עמיתך\", כגון, דשביק התרא ואכיל אסורא (עוזב התר ואוכל אסור), כיון שלא נתברר דבריהם בבית דין, רק שאמרו אנשים בדרך ספור בעלמא (כח) אין לקבל דבריהם לאמת כדי למנע את עצמו על ידי זה מפדיונו, אם נשבה וכיוצא בו. (הגהה) (כה) בדרך חשש בעלמא. ולא בגדר ספק דמעמידין לאדם בחזקת כשרותו. מפני שבדין זה יש פרטים שנכשלין בו העולם לכן אני מוכרח להעתיק לשון הגמרא והפוסקים הנמצאים בענין הזה ממה שראיתי. וז\"ל הגמרא נדה (דף ס\"א ע\"א) כתיב והבור אשר השליך שם ישמעאל את כל פגרי אנשים אשר הכה ביד גדליה, וכי גדליה הרגן והלא ישמעאל הרגן, אלא מתוך שהיה לו לחוש לעצת יוחנן בן קרח ולא חש מעלה עליו הכתוב כאלו הרגן, אמר רבא האי לישנא בישא אף על גב דלקבולי לא מיבעי למיחש ליה מיבעי, הנהו בני גלילא דנפק עלייהו קלא דקטול נפשא אתו לקמיה דר' טרפון, אמרו ליה לטמרינן מר, אמר להו היכי אעביד, אי לא אטמרינכו חזו יתייכו, אי אטמרינכו הא אמור רבנן האי לישנא בישא אף על גב דלקבולי לא מיבעי למיחש מיבעי, זילו אתון טמרו נפשייכו עכ\"ל הגמרא. וז\"ל רש\"י יוחנן בן קרח א\"ל לגדליה שמעתי שבא ישמעאל בן נתניה עליך להרגך. מיחש ליה מיבעי, ושמא הרגתם ואסור לי להציל אתכם עכ\"ל. ותוספות כתבו על זה וז\"ל ובשאילתות דרב אחאי מפרש שמא הרגתם ואם אטמין אתכם חייבתם את ראשי למלך. וכתב רש\"ל על זה וז\"ל נ\"ב אין ראיה מכאן להציל ההורג אפילו בעת שבטלו דיני נפשות, מכל מקום אסור להציל וכן יאבדו כל אויבי ה', וידינו אל תגע בהם, אלא להכי שרי להציל דספק הוי וספק נפשות להקל, ועוד שמעמידים לאדם בחזקת כשרות ואימור בודאי לא הרג עכ\"ל רש\"ל. וכתירוץ זה מוכח מהרא\"ש שכתב שם וז\"ל פירש רש\"י למיחש מיבעי ושמא הרגתם ואסור להציל אתכם, ותימא הוא לפרש כן, וכי אם יצא קול על אדם שחטא בשביל קול בעלמא יהא אסור להציל נפשו, ונראה דברי רבינו אחאי שפירש בשאילתות אם הרגתם חייבתם ראשי למלך שהתרה מלקבל רוצחין, וכעין זה דוקא יש לחוש ללישנא בישא היכי שיוכל לבוא לידי היזק לו או לאחרים אם לא יחוש לו כהך עובדא וכההיא דגדליה בן אחיקם, אבל בענין אחר אסור אפילו לחוש ללשון הרע ולהאמינו כלל עכ\"ל. וכן כתבו התוספות (בדף ס\"א) הנ\"ל בד\"ה אטמרינכו כהרא\"ש עי\"ש. ומזה מוכח בהדיא דאי לא היה לו חשש היזק מחמת התראת המלך לא היה לו להאמין להלשון הרע הזה כלל (וכן בכל כה\"ג) וכתירוץ הב' של רש\"ל דמעמידין לאדם בחזקת כשרות ולא כתירוץ הראשון דספק הוא, ולשון מיחוש ליה משמע גם כן שהוא חשש בעלמא. ומכתובות (ל\"ו ע\"ב) משמע גם כן דקול לא הוי כי אם חשש בעלמא ולא בגדר ספק, דאמרינן התם והיוצאת משום שם רע אין לה לא קנס ולא פתוי, וקמקשה הגמרא אילימא דנפק עלה קלא דזנאי והאמר רבא וכו' אלמא דמשום קול בעלמא דיצא עליה שזינתה קודם בעילתו ולא הויא בתולה אינה מפסדת משום זה הקנס וכן נפסק בטור אה\"ע בסימן קע\"ח, ואי אמרת דבגדר ספק הוא הו\"ל למיזל לקולא לגבי נתבע ולא יצטרך לשלם, אלא לאו דרק חשש בעלמא הוא. והמהרש\"ל בתירוץ הא' תירץ לרווחא דמלתא, אפילו אם היה בגדר ספק, ספק נפשות להקל, ועוד דלאו ספק הוא דמעמידין לו לאדם בחזקת כשרותו וכו'. (כו) להיטיב עם הנידון. אפילו אם לדברי המספר הלשון הרע עליו יצא מכלל עמיתך הרי אסור להאמינו כלל בזה. (כז) להשיב לו אבידה וכו'. כגון שהוא מומר אוכל נבילות לתיאבון דעדיין בכלל ישראל הוא לכל ענינים אלו וכמ\"ש בח\"מ בסימן רס\"ו ובסימן קנ\"ח ביו\"ד עי\"ש ועי' ביו\"ד בסימן רנ\"א בביאור הגר\"א ובפ\"ת בשם האחרונים דהלכה כדברי התוספות בע\"ז (כ\"ו ע\"ב) וכן פסק היש\"ש דלתיאבון עדיין אנו מחוייבין לפדותו. (כח) אין לקבל דבריהם לאמת. שז\"ל הגמרא ב גיטין (דף מ\"ו ע\"ב) ההוא גברא דזבין נפשיה ללודאי, אתא לקמיה דרבי אמי אמר ליה פירקן, פי' פדיני, ורצה ר' אמי לפדותו, אמרו לו רבנן לרבי אמי האי ישראל מומר הוא דק חזו ליה דקאכיל נבילות וטריפות, אמר להו אימא לתיאבון הוא דקאכיל, אמרו ליה והא זימנין דאיכא היתירא ואיסורא קמיה ושביק היתירא ואכיל איסורא, א \"ל זיל לא שבקו לי דאפרקינך. ופירש רש\"י בד\"ה ואכיל איסורא, עדים העידו עליו כן והוי אוכל נבילות להכעיס. ומשמע מזה דאם לא העידו עדים עליו כן רק אנשים סיפרו לרבנן כן בדרך סיפור בעלמא לא היה ר' אמי מקבל דבריהם למנוע את עצמו על ידי זה מפדיונו, ועל פי זה כתבתי את דברי שבפנים. אך זה מספקא לי אי כוונת רש\"י דאי אין עדים רק קול בעלמא תו לא הוי כי אם חשש בעלמא ואם כן ממילא מחייבינן לפדותו כשאר מומר לתיאבון, או נימא דכוונת רש\"י דאי לא היו עדים על זה לא היה רבי אמי משיב לא שבקו לי דאפרקינך, דמשמע דיש איסורא בדבר, וכדמוכח ביו\"ד בסימן רנ\"א ס \"ב דאוכל נבילות להכעיס אסור לפדותו ומקורו מזה עי\"ש אבל לעולם אימא לך דעל איש כזה שנתפקר בלתיאבון מותר להאמין גם כן אם אנשים סיפרו לו דחזו ליה דאכיל להכעיס ופטורין מלפדותו ואין עוברין על ידי זה על לאו דלא תעמוד על דם רעך. ואין להביא ראיה לזה ממה שמבואר לקמן בכלל ז' סעיף ה' דעל איש שנתחזק בעיר לאדם רשע מותר לקבל לשון הרע, דאפשר דוקא עולה שהיא כעולה הראשונה מותר להאמין, מה שאין כן בזה שהעולה השניה היא הרבה יותר מהראשונה, דבתחלה היה עדיין קצת בכלל עמיתך לענין זה דמצוה להצילו ואסור לעמוד על דמו וכדאיתא ביו\"ד בסי' קנ\"ח ואם הוא אוכל נבילות להכעיס הוא יוצא לגמרי מכלל עמיתך ואסור לפדותו אפשר דאין להאמין זה (וכעין מה שמוכח בכתובות ל\"ג ע\"א דמדבר קל לא הוי ראיה לדבר חמור) *. ואין לברר ספיקותינו בדברי רש\"י מהא דפירש רש\"י בנדה (ס\"א ע\"א) ד\"ה למיחש מיהו בעי ושמא הרגתם ואסור להציל אתכם, אלמא דאף על ספק מותר למנוע את עצמו מהצלתו, וזה ידוע דבין פדיון שבויים ובין הענין דשם הכל נכלל בלאו דלא תעמוד על דם רעך וכדאיתא בסנהדרין (ע\"ג ע\"א), זה אינו, דבלאו הכי יקשה דעל כל פנים הלא מוכח הכא מדברי רש\"י בגיטין דאם לא היו עדים על הדבר רק קול וסיפור בעלמא היה מותר להצילו, ואף שנתחזק עד עתה לאדם רשע ואינו נידון כוודאי אוכל נבילות להכעיס שאסור להציל נפשו וכדאיתא ביו\"ד בסימן רנ\"א ס\"ב הנ\"ל, והכא בנדה משמע מדברי רש\"י דעל ספק אסור להציל נפשו אפילו היכא דמוחזק עד עתה לאיש כשר, אלא ע\"כ דסברת רש\"י דשם בענין רציחה שאני, משום דיכול לבוא אחר כך מזה היזק לאחרים אם לא נחוש, דבכהאי גוונא מותר לחוש וכמו שכתבו התוספות והרא\"ש, דהיינו פן באמת הם רוצחים ויוכלו אחר כך להרוג גם כן את אחרים אם יצילם עתה, וכעין מה שאמרו ב מכות (דף ז') אם כן אתה מרבה רוצחים בישראל. או אפשר דטעם רש\"י דסברת ר' טרפון היתה דכיון דהם יכולים בעצמם להציל נפשייהו שוב אין לו לר' טרפון להכניס עצמו בזה, דהלא על כל פנים חשש איסור הוא, אבל באמת אם היה רואה ר' טרפון שהם אינם יכולים להטמין את עצמן בלתי עזרתו בודאי היה מטמינם, ובזה מיושב קושית הרא\"ש על רש\"י. ואם כן לעולם אימא לך דבעלמא אפילו היכא דנתחזק עד עתה לאוכל נבילות לתיאבון, ועתה סיפרו עליו אנשים שלא בבית דין שאכל להכעיס, מידי ספיקא לא נפקא, ואם כן אם אינו יכול לפדות את עצמו ממילא מחוייב לפדותו דהוא ספיקא דאורייתא משום לא תעמוד על דם רעך, ולזה דעתי נוטה יותר ואף דבדברי רש\"י בגיטין נוכל להעמיס עוד כונה אחרת, והוא, דאם היה קול נשמע עליו מאנשים בודאי היה ר' אמי גם כן יודע מזה כהרבנן ואמאי רצה לפדותו לכתחלה, אלא לאו דלא נשמע עליו קול רק עדים העידו עליו, אבל הוא דוחק דאימא דלא נשמע עליו קול בעיר רק איזה אנשים אמרו כן להרבנן שלא בבית דין בדרך סיפור דברים. (באר מים חיים) הגה\"ה: ואם נאמר כן יהיה ניחא מאוד מה שהשיב ר' אמי מתחילה אימא לתיאבון הוא דקאכיל, דלכאורה לרשע כזה למה צריך לדונו לכף זכות והלא לרשע מצוה יותר לדונו לכף חובה, וכמ\"ש ר' יונה במאמר רי\"ח וברמב\"ם במסכת אבות פרק א' דבצדק תשפוט עמיתך כתיב והוא אינו בכלל עמיתך לענין זה, אבל לפי מה שכתבתי ניחא דדברי ר\"י והרמב\"ם אינם אמורים שם רק אם נראה אותו שעשה מעשה שספק לנו במעשה הזו אם לשפטו לצד הטוב או להיפוך צריך לדונו לכף חוב, כיון דהוא רשע, וה\"נ בעניננו אם היה אוכל בשר ויש לך בו ספק אם הוא בשר כשר או נבילה אתה צריך לדונו לומר שהוא בשר נבילה מפני שכבר נתפקר בעון זה, מה שאין כן להמשיך עליו הענין יותר ויותר שלא ראינו עליו לעת עתה אפילו פעם אחת שעבר עליו, ובפרט שנפטור על ידי זה את עצמנו מהלאו דלא תעמוד על דם רעך שקאי על המונע את עצמו מפדיון שבויים וכדאיתא ביו\"ד בסימן רנ\"ב סעיף ב' זה לא מצינו לומר כן, ולכך השיב רבי אמי אימא לתאבון הוא דקאכיל. ואף על פי כן אין מזה ראיה גמורה לדברי דאימא דשאלת הרבנן היה לר' אמי הא קא חזו ליה וכו' פרוש ואם כן יהא אסור לפדותו דהם סמכו על מה שהיו יודעים שהוא אוכל נבילות להכעיס כמו שסיימו לבסוף, ועל זה השיב ר' אמי אף דצריך לדונו לכף חובה מכל מקום לעת עתה כל זמן שלא נתברר הדבר אין איסור לפדותו דאימא לתאבון הוא דקאכיל, ולזה דיימו הרבנן והא קא שביק וכו' פרוש שיש עדים על זה, ואם כן קושיתנו עומדת במקומה שיהא אסור לפדותו. (הגהה) (כט) לו או לאחרים וכו'. פירוש לו כגון ההוא עובדא דר' טרפון הנ\"ל וכפירוש השאילתות. או לאחרים וכההיא דגדליה בן אחיקם כן כתב הרא\"ש שם בנדה. וכתב על זה המעדני יו\"ט וז\"ל דכמו דמיבעי ליה למיחש אם יכול להיות שיבוא לו היזק לעצמו הוא הדין אם יכול להיות שיבוא היזק לאחרים, דמאי שנא, דבוודאי שיש לו לאדם לחוש להיזק של אחרים כמו שיש לו לחוש להיזק של עצמו, וכלל גדול בתורה ואהבת לרעך כמוך עכ\"ל. ועיין היטב במה שכתבתי בסוף ס\"ק ל' כי הוא שורש גדול לדין זה. (באר מים חיים)",
    "char_count": 9073,
    "word_count": 1799
  },
  {
    "id": 61,
    "type": "lashon_hara",
    "klal": "כלל ו",
    "seif": "יא",
    "title": "כלל ו - סעיף יא",
    "content": "<< ·  חפץ חיים - הלכות לשון הרע ו · יא · >> לוח יומי: שנה פשוטה - כ\"ו חשון, כ\"ה אדר, כ\"ה תמוז. שנה מעוברת - כ\"ח חשון, ז' אדר ב', י\"ז תמוז. ויש הרבה דברים, שנכשלין בו העולם בענין לחוש, וראוי לדבר בזה הרבה, אך אין כאן מקום להאריך בו, ואכתב אותן אם ירצה ה' לקמן בכלל האחרון. אך כללו של דבר, דמה שאמרו, דצריך לחוש ללישנא בישא, הינו רק לענין לשמר את עצמו מהנדון, אבל, חס ושלום, (ל) לעשות לו שום מעשה או לגרם לו שום הזק או ביוש עבור זה, גדול או קטן, אפלו אם הלישנא בישא {הלשון הרע} יצא עליו על ידי עד אחד כשר, שהעיד עליו כן בבית דין, לא מהני, רק לשבועה. ויותר מזה, (לא) שאפלו רק לשנא אותו בלב עבור זה, אסור גם כן מן התורה, וכל שכן שאינו יכול לפטר את עצמו על ידי הלישנא בישא (לב) מהחיובין שהוא מחיב להנדון *. * ובכאן נציר פרט אחד קטן, שכמה אנשים נכשלים בו, בעונותינו הרבים, כגון, שיש בעיר אנשים שמחזקים לעניים, וצריך לתן להם צדקה, וארע שאחד הוציא עליהם דבה שהם באמת אינם עניים, אך שעושים עצמם כעניים כדי לרמות בני אדם, ועל ידי הדבה מונעים אחר כך הרבה אנשים מלתן להם את קצבתם, אשר נהגו בהן מאז ומקדם. ועל פי דין תורה הוא עולה רבה, כי דבר זה נכנס בכלל מקבל לשון הרע ממש, כי אם היה הולך על פי התורה, שאין להאמין לשון הרע רק לחוש, לא היה פוטר את עצמו לעת עתה מן העני הזה, כי עדין הוא עומד בחזקתו, שנתחזק מקדמת דנא לאיש עני, כל זמן שלא נתברר בהפכו, ומחיבין אנשי העיר לפרנסו, וגדולה מזה אמרו: הרי שבא ואמר: פרנסוני, אין בודקין אחריו, וכל שכן בזה, שנתחזק עד עתה לאיש עני, היתבטל חזקתו וחיובו מאנשי העיר עבור זה המוציא דבה. ורק צריך לחוש לדברי המספר ולדרש אחר זה היטב, ובודאי כל זמן, שלא יתברר הדבר לאמתו, אין רשאין לפטר את עצמן מדין חיוב צדקה, ועל זה וכיוצא בזה אמרו רז\"ל על פסוק: \"אל תגזל דל כי דל הוא\", שקאי (שעולה) על הרגיל לתן צדקה לעני אחד, ופוסק ואינו נותן לו, נקרא עבור זה גוזל הדל. (הגהה) (ל) לעשות לו שום מעשה וכו\" שום ביוש וכו'. שז\"ל מהרי\"ק בשורש קפ\"ח מהמעשד שהיה שם באיש אחד ר' אהרן ראסקיא שהיה נרדף בעיר מפני אשה אחת שהוציאה עליו שם רע בענין זנות ועל ידי זה היה לו בזיון וכלימה, והסכימו ביניהם שלא לקרותו לתורה בציבור, והרעיש עליהם המהרי\"ק עבור שעון גדול הוא להאמין בדברי האשה הארורה הזאת, וכתב על זה וז\"ל והמביישו יבקש רחמים על עצמו בהיות כבוד בני אברהם יצחק ויעקב קל בעיניו ובודאי כי תועבת ה' יתברך כל עושה אלה ורב עונשו מאד וכל שכן לביישו בדברים כאשר נעשה להעני הזקן ר' אהרן הנ\"ל אשר ביישוהו והכלימוהו ועכבוהו שלא לקרוא אותו לתורה בציבור ואין מלבין פני חבירו ברבים יותר מזה, ולו חכמו ישכילו המביישים יכירו וידעו כי גדול מה שנאמר במלבין פני חבירו ברבים מהבא על אשת איש, כמו שהשיב דוד לדואג ואחיתופל שהבא על אשת איש מיתתו בחנק ויש לו חלק לעולם הבא והמלבין פני חבירו ברבים אין לו חלק לעולם הבא יראו כמה יש לו לאדם להזהר שלא להלבין פני חבירו ברבים על חנם וראוי לחקור ולדרוש בכמה דרישות וחקירות קודם שיעשו מעשה כזה והמיקל דמו בראשו בלי ספק. ואע\"ג דאמדו האי לישנא בישא אף על גב דלקבולי לא מיבעי למיחוש מיהו בעי, דבר פשוט הוא לפני כל יודעי דת ודין דלא אמרי למיחש כדי לעשות שום מעשה נגד מי שמספרין עליו לישנא בישא כדמוכח בהדיא בנדה (דף ס\"א ע\"א) דגרסינן שם הנהו בני גלילא דנפק עלייהו קלא דקטול נפשא אתו לקמיה דר' טרפון א\"ל לטמרינן מר א\"ל היכי אעביד אי לא אטמרינכו חזו יתייכו אטמרינכו הא אמור רבנן וכו' זילו אטמרו נפשייכו ולא מיבעי לפירוש השאילתות שפירש הא אמרו רבנן וכו' ושמא הרגתם ואם אטמין אתכם חייבתם ראשי למלך דוודאי פשיטא שיש לדקדק דהא אי לא היה עליו אימתא דמלכותא היה מצילם וכל שכן שלא היה מענישם מפני חששא דלישנא בישא, אלא אפילו לפירוש רש\"י שפירש שמא הרגתם ואסור להצילכם מכל מקום דבר פשוט הוא דלא חשש אלא שלא לעשות שום מעשה ההצלה דשמא הרגו אבל לעשות להם שום עונש זה לא עלה על לבו שהרי השיאם עצה להסתיר עצמם כדמשמע התם דאמר להו זילו אתון טמרו נפשייכו, ופשיטא שאם היו ראוין לעונש, עונש גדול או עונש זוטא, לא היה משיאם עצה אלא היה מסתלק מהם לגמרי, אלא ודאי פשיטא ופשיטא דלקבולי לא מיבעי לענין עשיית שום מעשה ולא שום ביוש לא קטן ולא גדול וזה פשוט וישר עכ\"ל המהרי\"ק, ועפ\"ז כתבתי דברי שבפנים. ואחר שכן הדברים, תדע דמה שכתבנו מתחלה או לאחרים אם לא יחוש לו וכו' היינו דוקא אם לא יגיע להנידון שום היזק מזה רק שהם ישמרו את עצמם ממנו (כהך עובדא דגדליה בן אחיקם דהיה לו לחוש להלישנא בישא ולספר לאנשיו ששמעתי אומרים שהוא חושב עלינו רעה על כן נשמור את עצמינו ממנו), אבל אם יראה לפי ענין השומעים שהם יקבלו את הדבר לאמת גמור ויזיקו או יביישו עבור זה להנידון, ופעמים יוכל להיות שמלבד ההיזק יסובב עוד מזה גם כן מחלוקות עצומות, בודאי אין לו לספר כלל, דכל עיקר טעמא דצריך לחוש לאחרים כבר כתבנו לעיל בשם המעדני יו\"ט דהוא משום ואהבת לרעך כמוך, וכי היכי דצריך אני לחוש לעצמי שלא יגיע לי שום היזק כך אני צריך לחוש לאחרים שלא יבואו לידי היזק כי פן אמת הוא הדבר הזה ולכך צריך אני לגלות את אזנם שישמרו את עצמם, ואם כן אצא בזה ידי הכל, שלזה אני מציל מן ההיזק ולחבירו שכנגדו איני עושה היזק ממש אפילו על ידי אחרים, מה שאין כן אם אני רואה שהם יקבלו את הדבר לאמת גמור ויגיע מזה היזק להנידון בודאי אין לגלותו, דכי היכי דאני מצווה לאהוב את זה כך אני מצווה לאהוב את שכנגדו, ואם כן מאי חזית דדמא דזה סומק טפי דלמא דמא דזה סומק טפי, ואם כן חוזר לאו דרכילות על מקומו וכענין מה שפירש רש\"י בסנהדרין (ע\"ד ע\"א) ד\"ה מאי חזית עי\"ש. וכל זה דברנו אפילו אם היה הענין ספק השקול, ובפרט שביררנו לעיל דלישנא בישא כל זמן שלא נתברר הוא חשש בעלמא. ויותר מזה שמצוי מאד בעו\"ה שהשומע יריע עמו יותר מכפי הדין שהיה מחוייב הנידון על זה אפילו אם אמת הדבר, על כן צריך להזהר מאד המגלה ענין כזה לראות הנולד ושב ואל תעשה עדיף. וענינים אלו אם נבוא לצייר אותם כאן למעשה קצרה היריעה מהכילם ובעזה\"י נכתוב לקמן בזה איזה כללים וציורים אחדים ומהן ילמד הקורא לכל דבר. (לא) שאפילו רק לשנוא אותו וכו'. שז\"ל המהרי\"ק שם בשורש קפ\"ח אפילו לשנוא אותו בלב מתוך עדות עד אחד אסור כדמוכח שם בהדיא דגרסינן ב פסחים (דף קי\"ג) א\"ר שמואל ב\"ר יצחק מותר לשנאותו דכתיב כי תראה חמור שונאך וכו' עד אי דאיכא תרי סהדי כולי עלמא נמי מיסני סני ליה מאי שנא איהו, אלא לאו כהאי גוונא דחזא ביה איהו דבר ערוה, הרי לך ראיה ברורה דאף על גב דחזא ביה דבר ערוה דלא מהימנינן ליה למיסניה, דאי מהימנינן ליה למיסניה מאי משני דחזא ביה איהו כו' סוף סוף יקשה כולי עלמא מיסני סני ליה כדהקשה מעיקרא, אלא ודאי פשיטא דאפילו חזא ביה דבר ערוה דדוקא איהו שרי למסנייה שהרי ידע בו בודאי שהוא רשע וכו' ועוד הביא שם ראיות לזה וסיים על זה וז\"ל דעד אחד אינו קם לכל עון ולכל חטאת ואפילו היה העד ההוא אדם כשר ונאמן אין לו להאמינו כלל אפילו למסנייה עכ\"ל וכ\"כ בתשובת רשד\"ם בחיו\"ד בסי' רט\"ו כמהרי\"ק עי\"ש. (לב) מהחיובין שהוא מחוייב להנידון. כגון שהוציאו לישנא בישא על אחד ממשרתיו שגנב מאתו, והוא מקבל את הדבר לאמת גמור, ועל ידי זה הוא מעכב לשלם לו את שכירותו, וכל כיוצא בזה והטעם דהלא כבר ביררנו לעיל בכמה ראיות דלמיחש בעי הוא רק חשש בעלמא, והאיך יפטור את עצמו על ידי זה מהחיוב. ועוד ראיה גדולה לזה מ כתובות (דף ל\"ו ע\"ב) בגמרא דנפיק עלה קלא דזנאי וכו' והבאתיו לעיל בסוף ס\"ק כ\"ה עיי\"ש. ודע דכל אלו הכללים שכתבנו בענין לחוש, אין חילוק בין באיסורים קטנים ובין בגדולים, בין בבין אדם למקום דהיינו ענין עריות ובין בבין אדם לחבירו דהיינו ענין רציחה, ובין בעניני שלילת המעלות כגון שיספרו על הרב שבעיר שהוא איננו שלם לפי מדרגתו הראויה לו, וכהאי גוונא, הכל דין אחד להם, ולקמן נאריך בזה אי\"ה. (באר מים חיים)",
    "char_count": 6661,
    "word_count": 1328
  },
  {
    "id": 62,
    "type": "lashon_hara",
    "klal": "כלל ו",
    "seif": "יב",
    "title": "כלל ו - סעיף יב",
    "content": "<< ·  חפץ חיים - הלכות לשון הרע ו · יב ואם כבר עבר ושמע לשון הרע והאמין בלבו, בין שהוא מחלקי הגנות שבין אדם למקום ובין שבין אדם לחברו, (לג) תקונו, שיתחזק להוציא הדברים מלבו, שלא להאמינם, ויקבל על עצמו על להבא, שלא לקבל עוד לשון הרע על אדם מישראל, ויתודה על זה, ובזה יתקן הלאוין והעשין שעבר על ידי קבלת לשון הרע, כמבאר לעיל בפתיחה, (לד) אם עדין לא ספר לאחרים. (לג) תיקונו שיתחזק וכו'. אף דבענין עד אחד שהעיד לאחד שאשתו זינתה והאמין לדבריו אמרינן שם בקדושין (דף ס\"ו ע\"א) בענינא דהאי סמיא וכו' דהיא אסורה והובא דין זה באבן העזר בסימן קע\"ח, ועיין שם באחרונים שמסתפקים אם חזר מהאמנתו לדברי העד אם מהני, התם היינו טעמא משום דשויא אנפשיה חתיכה דאיסורא, מה שאין כן בזה דהוא בענין שבין אדם לחבירו (כידוע בכל מקום דמה שהזהירה התורה לא תשא שמע שוא היינו שלא להסכים אפילו בלב גנות של ישראל) בודאי אם יתחזק על עצמו עד שיוציא הדברים מלבו יעקור בזה את הלאו מעיקרו, דלא יהא עדיף מלא תגזול שבהשיבו עוקר בזה את הלאו מעיקרו כמבואר בכמה מקומות כן הוא הדין בזה. ואף על פי כן צריך ודוי וקבלה על להבא כמו בשאר לאוין שבין אדם לחבירו שצריך לזה לבד ההשבה או הפיוס לחבירו כמו שמפורש בכמה ספרים. (לד) אם עדיין לא וכו'. ואם סיפר אין לו תקנה עד שיפייס להנידון עבור זה כמו בשאר מספרי לה\"ר, או שיראה להוציא את הדבר מלב האנשים שסיפר לפניהם. (באר מים חיים)",
    "char_count": 1222,
    "word_count": 241
  },
  {
    "id": 63,
    "type": "lashon_hara",
    "klal": "כלל ז",
    "seif": "א",
    "title": "כלל ז - סעיף א",
    "content": "<< ·  חפץ חיים - הלכות לשון הרע · ז · א · >> לוח יומי: שנה פשוטה - כ\"ז חשון, כ\"ו אדר, כ\"ו תמוז. שנה מעוברת - כ\"ט חשון, ח' אדר ב', י\"ח תמוז. אסור קבלת לשון הרע הוא אפלו אם המספר מספר את הדברים בפרסום (א) לפני כמה אנשים, אף על פי כן אין להחליט מחמת זה, שהדבר אמת, רק יש להשומעים לחוש לזה ולחקר את הדבר, ואם יתברר להם, שהדבר אמת, יוכיחוהו על זה. (א) לפני כמה אנשים . עיין לעיל בכלל ב' בבאר מים חיים באות ב' שהבאתי שם כמה מאמרים מפורשים בזה. דע דאין שום חילוק בכל אלו הדינים שכתבנו בכלל הקודם ובכלל זה לענין קבלת לשון הרע בין שהלשון הרע הוא עליו מהדברים שבין אדם למקום או מהדברים שבין אדם לחבירו. (באר מים חיים)",
    "char_count": 607,
    "word_count": 130
  },
  {
    "id": 64,
    "type": "lashon_hara",
    "klal": "כלל ז",
    "seif": "ב",
    "title": "כלל ז - סעיף ב",
    "content": "<< ·  חפץ חיים - הלכות לשון הרע ז · ב · >> אין שום התר להאמין בלשון הרע, אפלו אם המספר ספר עליו (ב) הלשון הרע בפניו, כיון שלא שמענו הודאה על זה מפי הנדון, וכל שכן אם אין מספר עתה בפניו, רק אומר, שהיה אומר את הדברים אלו בפניו, דאסור להאמינו מטעם זה, ובעונותינו הרבים, העולם נכשלין בזה מאד. (ג) ואפלו אם הוא שותק עתה, בשעה שאומרים עליו הדברי גנות בפניו, אפלו הכי { אף על פי כן} אין לקח מזה שום ראיה להחליט, שהדבר אמת, ואפלו אם טבעו תמיד, שלא לשתק, כשאומרים לו דבר, שלא כרצונו, ובזו הפעם הוא שותק, כי אולי נתגבר עתה על טבעו וגמר בדעתו, שלא לענות על ריב, או מפני שראה, שבודאי יאמינו יותר לדברי המספר מלדבריו, כמנהג הרע של העולם, שמסכם אצלם, שאם רק יספר את הדברים בפניו, אפלו אם השכנגדו יכחישנו מאה פעמים, לא יאמינו לו שוב, ולכך הסכים אז בנפשו, שטוב יותר לשתק על זה ולהיות מהנעלבים, על כן אסור לקח ראיה מזה להחליט, שהדבר אמת. (ב) הלשון הרע בפניו. ולפי שהעולם נכשלין בזה הוכרחתי להרחיב הדיבור בזה אולי יועיל קצת להוציא את המכשול הזה מבני אדם, ונכלול גם איסור קבלת רכילות בכהאי גוונא בדברינו כדי שלא נצטרך לכפול הדברים בחלק השני. ראיה אחת לדברינו, ממה שביררנו לעיל בכלל ב' דלשון הרע ורכילות אסור לקבל אפילו אם סיפר עליו באפי תלתא אם כן הוא הדין בפניו דחד דינא אית להן וכנ\"ל. ועוד ראיה מהרמב\"ם שהרי מתחלה כתב אמרו חכמים שלשה לשון הרע הורגת האומרו והמקבלו וזה שנאמר עליו, והמקבלו יותר מהאומרו, ואחר כך כתב אחד המספר בלשון הרע בפני חבירו או שלא בפניו אם כן ממילא משמע דלקבל גם כן אסור בכל גווני, וכבר ביררנו לעיל דהרמב\"ם כלל בדין זה לשון הרע ורכילות. ובאמת הוא דבר פשוט יותר מביעתא בכותחא דאפילו אם היינו סוברים שלשון הרע על חבירו מותר לומר שלא בפניו כשיודע שהיה אומרה בפניו, זה אינו שייך רק להמספר דיודע שהוא אמת והיה אומרה בפניו, אבל לא להמקבל דאינו יודע שהוא אמת, וכי מפני שפלוני העיז פניו לדבר הגנות שלו בפניו נחליט בלבנו שהדבר אמת. וכדי שלא יטעך היצר שמחפש בזה אחר צדדי היתר ובונה אותם על קו תוהו ואבני בוהו לומר היאך לא נאמין להמספר בלשון הרע או ברכילות, וכי אם היה שקר היאך היה מעיז פניו לספר עליו בפניו דבר גנאי שלא היה ולא נברא, כי שמעתי מכמה אנשים היתר בעו\"ה על ידי זה, על זה אשיבך כי לא כן דעת תורתנו הקדושה וכי מפני שיש לנו סברא על זה ליפותו ולהחזיקו בחזקת נאמן בדיבורו נוציא על ידי זה להשני מחזקתו, והלא אפילו אצל דבר שהועד לפני בית דין שיש לו כח גדול, לא נזכרה סברא זו כלל שיוחלט הדבר בבית דין כדברי העד מפני שהעיד עליו בפניו, ובממון אין צריך רק שבועה, ואם העיד העד שאר דברי גנות על חבירו ורוצה לעשותו בזה רשע ופסול לא מהני עדותו כלל להוציא להשני מחזקתו, ולא נשאר עליו על פי דין שום ספק פסול ונשאר בחזקת כשרותו כמו שהיה קודם, וכמבואר בחשן משפט בסימן כ\"ח בהגה\"ה, ומה שאמרו בנדה (ס\"א ע\"א) למיחש מיבעי היינו רק לשמור עצמו ממנו ולא שיהיה עליו שום ספק להוציאו מחזקתו וכמו שביררנו בכלל ו' בבאר מים חיים בס\"ק כ\"ה בסופו עי\"ש. ומש\"כ בפנים הודאה על זה הוא הדין אם הוא רואה להנידון שמתנצל על זה וניכר מדברי התנצלותו שהדבר אמת גם כן מותר להאמין ככל דברים הניכרים המבוארים לקמן ועי\"ש בסעיף י\"א וי\"ב. (ג) ואפילו אם הוא שותק. ממה שמבואר באבן העזר בסימן קע\"ח ס\"ט דאפילו אם עד אחד העיד בפניה שזינתה ושתקה, דאם הוא נאמן בעיניו ודעתו סומכת עליו כשנים יוציא ויתן כתובתה, ואם איתא דשתיקה כהודאה הלא אם היא בעצמה הודית שזינתה איתא בסימן קט\"ו ס\"ו דאיבדה כתובתה עיקר ותוספת ע\"ש. ואם תרצה לחלק מענין היזק ממון לענינינו דלענין הפסד כתובה צריך ראיה ברורה, והלא לענין לאסור אשתו עליו שוה לענינינו, והראיה דאם הוא מאמינו כבי תרי חייב להוציאה ובכהאי גוונא אמרינן גם כן בפסחים (קי\"ג ע\"ב) לענין לשון הרע אי מהימן כבי תרי לימא ליה כו' עי\"ש, אלמא דאין צריך ראיה ברורה לענין לאסור אשתו עליו ואפילו הכי פסק בשולחן ערוך הנ\"ל דאם אין דעתו סומכת עליו כשנים היא מותרת לו. ועתה נחזי אנן הלא אם שקר העיד העד, אין עולה גדולה מזו בעולם, שהעיד עדות שקר והוציא עליה שם רע שאין לו מחילה עולמית, וגם הוא רוצה לאוסרה על בעלה בחנם, וגם העיז פניו לומר זה בפניה, וביותר שהיא שתקה ולא השיבה כלום, ואף על פי כן לא ניקח מזה ראיה שהוא אמת, וקל וחומר בנידון דידן שהוא מספר עליו לשון הרע או רכילות בעלמא שלא בבית דין שלא נחליט בלבנו לומר שהדבר אמת מפני שאמר עליו ושתק. ואפילו לדעת מהרש\"ל דפליג על השולחן ערוך כמבואר שם בבית שמואל סעיף קטן ח' וסבירא ליה שהאשה אסורה מחמת השתיקה, היינו דוקא שם אית ליה שתיקה כהודאה, והטעם דלא היה לה לשתוק בענין זה, אבל בעניננו דהיינו לשון הרע ורכילות בודאי אין מהשתיקה שום ראיה, וראיה לזה ממה שמבואר באה\"ע בסימן ב' ס\"ד בהגה\"ה דאם קרו ליה ממזר ושתיק אין מהשתיקה שום ראיה לחשוש עליו מחמת זה, ואפילו לדעת המחבר דמחמיר עליו היינו לחשש בעלמא כדקאמר חוששין לו ולמשפחתו, ובעניננו גם אנו מודים שצריך לחוש ולשמור את עצמנו בכל גוונא כדקאמר בנדה ס\"א האי לישנא בישא וכו' למיחוש מיבעי אבל לא להחליט על ידי השתיקה שבודאי אמת הוא. ובאמת בענינינו שייך כל הסברות הנזכרות שם בהגה\"ה דלכל הדיעות דשם, השומע חרפתו בשאר דברים לבד מפסול משפחה ושותק סימן הוא שהוא מיוחס עי\"ש, וגם הכא רק לשעת מריבה דמיא, ולכן אפילו אם טבע האיש הזה שלא לשתוק בשאר דברים ועתה שתק אף על פי כן אין ראיה שהוא אמת וכמו שכתבתי בפנים הטעם, וכן י מוכח מהיש אומרים השני שבהגה\"ה הנ\"ל (דשם הלא אם קרו ליה ממזר צווח וחלל שותק ואפילו הכי כיון דלענין מריבה דמיא כשר) ומסוף ההגה\"ה וכבר אמרו חז\"ל בחולין (פ\"ט ע\"א) על מי העולם קיים על מי שבולם פיו בשעת מריבה. וביותר נוכל לראות שאפילו במה שפסקו חז\"ל האשה שאמרה לבעלה גירשתני נאמנת חזקה אין אשה מעיזה פניה בפני בעלה ראה כמה פרטים יש בזה באבן העזר סימן י\"ז ס\"ב דדוקא שלא היתה קטטה ביניהם מתחלה ועוד פרטים, ואחרי כל זה כתב בהגה\"ה והאידנא דנפישא חוצפא אינה נאמנת אלא להחמיר עי\"ש. והא דאיתא ב ערכין (דף ט\"ז ע\"ב) דרב הונא וחייא בר רב הוו יתבי קמיה דשמואל אמר ליה חייא בר רב לשמואל חזי מר מאי קעביד לי רב הונא, קבל עליו דתו לא מצער ליה, בתר דנפק א\"ל הכי והכי קעביד, א\"ל מאי טעמא לא אמרת ליה באנפיה וכו'. אין הכוונה דאי הוה אמר ליה באנפיה הוה שמואל מחליט שהוא אמת והשתא לא, אלא הכוונה דממה שלא השיב תשובה זו בפני חייא בר רב ואדרבה קבל עליו שלא לצערו עוד נראה לכאורה שאין הדבר אמת וכמו שכתב ר' יונה בש\"ת במאמר רכ\"ח עי\"ש. הנה בכל דברינו הארכנו אפילו אם המרגל איננו רשע לפי סיפורו כגון שסיפר לו בעניני רכילות שפלוני רוצה להזיקו ושישמור עצמו ממנו וכיוצא בזה בעניני לשון הרע גם כן אסור להאמינו בהחלטה (וכהאי דאבן העזר בסימן קע\"ח דאף שנוכל לומר דהעד לא כיון רק כדי שיפרוש בעלה ממנה מפני זנותה ולא לשם לשון הרע ואף שהאשה שותקת אפילו הכי אין צריך בעלה לפרוש ממנה) וכל שכן אם הוא דברי לשון הרע ורכילות דאסור בין בפניו ובין שלא בפניו ואפילו על דבר אמת, וא\"כ אפילו אם הוא כדבריו שהוא אמת, הוא רשע לפי סיפורו שעבר על לאו דלא תלך רכיל בעמיך ולא תשא ושאר לאוין ועשין המבוארין לעיל בפתיחה ע\"ש, ואם כן מפני רשע זה נוציא לאידך מחזקת כשרותו וכמו שהבאתי בפנים בסעיף ג'. הארכתי הרבה אף שדבר פשוט הוא להרוצה לילך בדרך הש\"י שהוא שונא דלטוריא אך כדי להוציא מהאנשים שמפתה אותם היצר תיכף לקבל לשון הרע ורכילות השם ישמרנו (באר מים חיים)",
    "char_count": 6371,
    "word_count": 1249
  },
  {
    "id": 65,
    "type": "lashon_hara",
    "klal": "כלל ז",
    "seif": "ג",
    "title": "כלל ז - סעיף ג",
    "content": "<< ·  חפץ חיים - הלכות לשון הרע ז · ג · >> לוח יומי: שנה פשוטה - כ\"ח חשון, כ\"ז אדר, כ\"ז תמוז. שנה מעוברת - ל' חשון, ט' אדר ב', י\"ט תמוז. *אם יש בחודש חשון רק כ\"ט ימים, לומדים ביום כ\"ט גם את הלימוד של יום ל'. כשם שאסור לקבל לשון הרע, אם שמע מאחד, כן הדין, (ד) אפלו אם שמע משנים או יותר, ולא מבעי {ואין צריך לומר} בדבר, (ה) שנעשו רשעים על ידי ספורם, בודאי אין להאמינם, אם ספרו לו, כיון דאפלו לפי דבריהן, שפלוני עשה שלא כהגן, עברו על לאו ד\"לא תלך רכיל\", שהוא אפלו על אמת, אם כן רשעים הם, איך נאמינם על ישראל זה, שהוא בחזקת כשר גמור לעת עתה? דהחשוד על לאו דלשון הרע, חשוד לשקר ולהחליף ולהוסיף, ומה בכך שהם תרי, אפלו הרבה יותר, קשר רשעים אין מן המנין, אלא אפלו אם הוא דבר, שאין נעשין רשעים על ידי ספורם, אם האמת אתם, אפלו הכי (ו) אסור לקבל דבריהם (ז) ולהאמינם בהחלטה, דאין חל שם עדות, אפלו על שנים ויותר, אלא בבית דין, אבל חוץ לבית דין לא, דאפלו אם יאמרו שקר, אינם נקראים עדי שקר, כי אם מוציא שם רע בעלמא, וכדאיתא, בספר מצות קטן לא תעשה רל\"ה}, וכל זה להחליט, אבל לחוש מתר, אפלו אם לא שמע רק מאחד וכנ\"ל. (ד) אפילו אם שמע משנים. וראיה על זה יבואר לקמיה מגמרא מפורשת. (ה) שנעשו רשעים על ידי סיפורם. כגון אם סיפרו על אחד דברי גנות בדברים שבין אדם למקום באופן שאפילו לפי דבריהם לא יצא עדיין מי שנאמר עליו הדברי גנות מכלל ישראל וכנ\"ל בכלל ד' סעיף ג' ובדברים שבין אדם לחבירו באופן שאין תועלת מזה על להבא וכהאי גוונא וכנ\"ל בכלל ה' בס\"א ושארי מקומות, דאם היה תועלת מזה על להבא כדי לקנא לאמת ולעזור לאשר אשם לו אין נעשין רשעים על ידי סיפורם וכמו שנבאר אי\"ה דין זה לקמן בכלל י' בפרטיו שצריכים לזה. (ו) אסור לקבל דבריהם. אראה לבאר דין זה בעזה\"י לענין לשון הרע וגם לענין רכילות כדי שלא אצטרך לכפול הדברים בחלק השני בבאר מים חיים, וראיה לזה שאסור להאמין אפילו משנים ויותף ממ\"ש בגמרא נדה (דף ס\"א ע\"א) שם בענינא דגדליה מתוך שהיה לו לחוש לעצת יוחנן בן קרח וכו' ושם אמר רבא האי לישנא בישא אף על גב דלקבולי לא מיבעי למיחש מיבעי משמע דבמה שלא רצה גדליה לקבל דברי יוחנן בן קרח יפה עשה כדין אך קלקל במה שלא חשש לדבריו לשמור את עצמו ואת אנשיו ממנו, והרי שם במעשה דגדליה רבים אמרו לו שמחשבת ישמעאל להרגו כמו שמפורש בקרא ושם לא היו רשעים במה שהרכילו על ישמעאל דאדרבה מצוה רבה קיימו בזה כמו שמפורש בספרא ובח\"מ בסימן תכ\"ו דעל זה כתיב לא תעמוד על דם רעך, אפילו הכי במה שלא קיבלן, כדין עשה. ואף דשם המעשה היה ברכילות, מסתמא בלשון הרע גם כן דינא הכי דזיל בתר טעמא, דמסתמא טעם הדבר הוא כמו שכתבנו בפנים דאין חל עליהם שם עדות כי אם בבית דין אבל חוץ לבית דין הוא סיפור בעלמא ואם כן הוא הדין בלשון הרע וכן פירש הראב\"ע פשטא דפסוקא דלא תהיה אחרי רבים לרעות עי\"ש *. (באר מים חיים) הגה\"ה: וכן מוכח בח\"מ סי. מן ע\"ה סכ\"ג בהגה\"ה שכתב אבל אם אין העד לפנינו להעיד לא מיקרי טענת ברי מה שאמר ששמע מפי אחרים [פי' ואינו יכול להשביע לחבירו אפילו היסת] ומשמע מלשון זה דאפילו אם שמע משנים גם כן אינו טענת ברי וכן הוא להדיא בטור סעיף ל\"ג וגם הי\"א הנזכר שם בהגה\"ה אינו חולק בזה כדמסיק שם בש\"ך ס\"ק פ\"ב ואחר כך מצאתי בספר ברית אברהם בחלק אהע\"ז בסימן ס' שגם הוא זכר ראיה זו דעל ידי אחרים אפילו שנים לא מיקרי ברי והא דתנן ב יבמות (דף פ\"ז ע\"ב) ניסת שלא ברשות מותרת לחזור לו ופי' ע\"ז שם רש\"י ושארי פוסקים דעל ידי ב' עדים שאמרו לה מת בעלה ניסת מעצמה ואינה צריכה להיתר בית דין אלמא דמיקרי ברי על פי אחרים עיין בתשובות האחרונים [והוא בספר ב\"א בסימן ס' הנ\"ל] שכתב דאפשר דכונת המשנה רק דאינה צריכה לרשות בית דין שיתירוה לינשא אבל על כל פנים צריך שיתקבל מתחלה דברי העדים בבית דין ואפילו אם תמצא לומר דכונת המשנה להתירה לינשא תיכף כמ\"ש שם בשם הרד\"ך גם כן יש טעם לחלק בזה כמו שכתב שם בס' ב\"א בסי' ס' הנ\"ל בסוף אות א' ובתחלת אות ו' עי\"ש. ואולם באמת אין אנו צריכין לכל זה דאפילו אם נאמר דבעלמא מיקרי ברי אפילו אם לא ראה בעצמו רק ששמע מאחרים היינו בדבר שאין דרך האדם לשקר או להוסיף דברים כגון לומר לאשה שמת בעלה וכהאי גונא מה שאין כן בעניני לשון הרע ורכילות אנו רואין בעונותינו הרבים שנעשה הדבר כהפקר ומצוי לשקר בזה או על כל פנים להחליף ולגזם את הענין ואינו מקפיד בעת סיפורו שלא לשנות כלל מכמו שהוא באמת, וידוע הוא דבענינים אלו יוכל להשתנות הענין מהיפוך להיפוך אף בשינוי תיבה אחת, וגם מצוי כמה פעמים שאלו שנים המספרים לא ראו בעצמם רק שמעו מאחר ואף על פי כן מספרים הדבר סתם כאלו ראו בעצמם ע\"כ בוודאי אסור להאמין אפילו לשנים ויותר רק לחוש בלבד מותר. (הגהה) (ז) ולהאמינם בהחלטה. ואין להקשות על זה ממ\"ש שם בפסחים (קי\"ג ע\"ב) אלא דאיכא סהדי דעביד איסורא כולי עלמא נמי מיסני סני ליה, דשם הכוונה שנתחזק עדותם בבית דין. אבל אם לא נתחזק עדותם בבית דין אף שלבסוף אפשר שיהא יוכל להתברר דבריהם בבית דין, על כל פנים לעת עתה הם גריעי מאחד שראה בעצמו שמותר לשנאותו, דלכל הפחות יודע בעצמו שהדבר אמת, מה שאין כן בזה לעת עתה הוא נחשב כקול בעלמא וכנ\"ל. ואין להקשות על זה מהא דאיתא בגמרא הנ\"ל מהו למימרא ליה לרביה למסנייה ומסקינן אי מהימן ליה לרביה כבי תרי לימא ליה ואי לא לא לימא ליה, ומשמע דרבו יהא מותר לו לשנוא לאותו פלוני מטעם זה ואמאי והלא גם זה הוא איסור דאורייתא לשנוא לאחר מסתם ישראל בחנם, ועל מי שהדין מחייב שלא להאמין להחליט רק לחוש גם כן אסור לשנוא אותו מן התורה וכמו שכתבנו לעיל בכלל ו' סי\"א והוא מתשובות מהרי\"ק ואם כן אפילו אם תלמידו מהימן לרבו כבי תרי מאי הוי והלא אפילו אם תרי סיפרו לנו גם כן אסור להאמינם ולשנוא אותו כיון דאיסור קבלת לשון הרע הוא אפילו משנים, דזה אינו, דכוונת הגמרא אי מהימן ליה כבי תרי היינו כדברי שני עדים שמעידים דבריהם במקום הראוי דהיינו בבית דין שנאמנים בדבריהם בהחלטה כן הוא מהימן ליה, ואין כוונת הגמרא כדברי שני אנשים סתם. וגם מדברי ר' יונה בשערי תשובה מוכח כמ\"ש דכבי תרי היינו כדברי שני עדים שכתב במאמר ר\"כ ואמרו רבותינו כי המעיד יחידי על חברו בדבר עבירה מלקין אותו מכות מרדות כו' אך יוכל לגלות הדבר בהצנע לרבו ולאיש סודו אם ידע כי יאמינו דבריו כדברי שני עדים הרי שדקדק ר' יונה וכתב כדברי שני עדים כמו שכתבנו וברור בעזה\"י ועיין לקמן מה שכתבתי בדינא דמהימן ליה כבי תרי. (באר מים חיים)",
    "char_count": 5430,
    "word_count": 1099
  },
  {
    "id": 66,
    "type": "lashon_hara",
    "klal": "כלל ז",
    "seif": "ד",
    "title": "כלל ז - סעיף ד",
    "content": "<< ·  חפץ חיים - הלכות לשון הרע ז · ד · >> והוא הדין, אם יצא (ח) קול על אחד, שעשה מעשה או שדבר דבר, שלא כראוי על פי התורה, בין שהוא אסור חמור ובין שהוא אסור קל, אפלו הכי אסור לקבלו להאמינו בהחלטה, רק לחוש, עד שיתברר הדבר, ועל אחת כמה וכמה שיזהר מאד, אם רוצה לספר את הדבר לאחרים, (ט) שלא יכון להעביר הקול ולגלותו יותר, וכמו שבארנו לעיל בכלל ב' סעיף ג', עין שם היטב. (ח) קול. ממ\"ש בנדה (ס\"א) הנהו בני גלילא דנפק עלייהו קלא דקטול נפשא אתו לקמיה דר' טרפון א\"ל לטמרינן מר וכו' אי אטמרינכו הא אמור רבנן האי לישנא בישא אף על גב דלקבולי לא מיבעי למיחש ליה מיבעי הרי דגם בקול איתא האי דינא דאיסור קבלת לשון הרע. ואין להקשות על זה ממה שכתוב בסנהדרין (ל\"א) בההוא תלמידא דנפק עליה קלא דגלי מילתא דאיתמר בבי מדרשא בתר עשרין ותרתין שנין אפקיה ר' אמי ואכריז עליו ואמר דין גלי רזיא, הרי דעל קלא דנפק עליו הוציאוהו מביהמ\"ד וכ\"ש שמותר להאמין בלבד, עי' בגירסת הרי\"ף והרא\"ש דלא גרסי דנפק עליה קלא רק דאפיק וכו' משמע דדבר ברור היה, ואף ברמב\"ם פכ\"ב מהל' סנהדרין בדין זה משמע גם כן דאיירי בדבר ידוע, ונ\"ל דאף לפי גרסתנו כוונת הגמרא בזה דנתברר אחר כך לר' אמי שהוא גילה את הדבר והא דנקט הגמרא דנפק עליה קלא להשמיענו דמשום דנפק עליה קלא בבי מדרשא דהוא גילה את הדבר אם כן ידעו הכל מעולה הזו והיה חילול השם בדבר ולכך הוכרח ר' אמי להרחיקו מביהמ\"ד וגם כדי שיתרחקו כל התלמידים עוד ממדה רעה הזו וכענין שמצינו במשה רבנו ע\"ה דעל מה שאמר אם את כל דגי הים וכו' אף שהוא עון חמור חיסך עליו הכתוב משום שהיה בצינעה אבל של מי מריבה שהיתה בגלוי לא חיסך עליו הכתוב וכפירוש רש\"י בפ' בהעלותך. ואין להקשות על דברינו ממ\"ש בסוף פ' הקורא את המגילה האי מאן דסני שומעניה שרי לבזויי בגימל ושין ועי' ברש\"י שם גייפא שטיא ושם מוסרח או בן שפחה בן גיורת ואם כדברינו שאסור להאמין ולקבל אפילו כששמע מהרבה אנשים או שקול יוצא וכמ\"ש בסעיף ג' וד' (וממילא הוא הדין דאסור לשנוא אותו וכמו שכתבתי בכלל ו' בס' י\"א דכיון שאסור לקבל אסור לשנוא אותו עבור זה וגם אסור לבזותו לא ביוש גדול ולא ביוש קטן ע\"ש) אם כן האיך התירה הכא הגמרא לסמוך על הקול ולבזותו בידים. דנראה פשוט דסני שומעניה מקרי מי שיוצאות עליו שמועות רעות שעובר עבירות כמה פעמים, פעם יוצא עליו קול שעשה כך ופעם כך עד שעל ידי זה נתחזק בעיר לחשוד על העבירות הללו ובודאי כל אנשי העיר לא יטעו תמיד, לכן שרי להסכים ולהחליטו לרע ולבזותו אפילו מי שאינו מכירו בעצם, מה שאין כן אם במקרה נשמע על אדם שעשה דבר שלא כהוגן ולא נתחזק עד עתה לזה אפילו שמע זה מהרבה אנשים אסור לסמוך על זה ולשנוא אותו וכ\"ש לדבר עליו לשון הרע ולבזותו. וראה שכל דברינו אלה כלל רש\"י במלותיו הקצרות שז\"ל במגילה (כ\"ה ע\"ב) ד\"ה דסני שומעניה שיוצאות עליו שמועות רעות ושנואות שהוא נואף, הרי שלא כתב שיצא עליו שמועה רעה רק שיוצאות וכו' משמע דדרך אדם זה מפני מעשיו הרעים לצאת עליו כמה שמועות רעות, וכענין זה פירש רש\"י בקדושין (דף פ\"א) ד\"ה מלקין על לא טובה השמועה וז\"ל מי שיצא עליו קול שהוא עובר עבירות, ולא כתב מי שיצא קול עליו שעבר עבירה, משמע ג\"כ כמו שכתבתי דדוקא בענין זה אוחזין הקול לממשות קצת אבל בלאו הכי לא וכמ\"ש למעלה. וכמ\"ש מוכח גם כן בשו\"ע אבן העזר סימן קע\"ח סעיף כ' וז\"ל אשת איש שטוענת על איש שהוא רודף אחריה והוא מכחיש אין להאמינה כדי לייסרו וכו' ואם הוא מוחזק בעיניהם לחשוד על העריות וכו' וידחוהו בשתי ידים וכמו שאמרו רז\"ל מלקין על לא טובה השמועה עכ\"ל. הרי שלא כתב בשו\"ע ואם נשמע בעיר שהוא חשוד על העריות סתם אלא ואם הוא מוחזק בעיניהם וכו' ומשמע כמו שכתבנו למעלה, וכן ביו\"ד בסימן של\"ד סמ\"ב וז\"ל ואי סני שומעניה כגון שמתעסק בספרי אפיקורסים וכו' או שחביריו מתביישים מחמת שמועתו וכו' הרי שלא כתב שנתביישו, וכן שאר לשונות הכל לשון הוה ולא לשון עבר, להורות שכמה פעמים נשמע עליו שעבר על זה, וכענין שאמרו בסנהדרין י\"ז התם כתיב ויתנבאו הכא כתיב מתנבאים שעדיין מתנבאים הן. וכן משמע גם כן בסמ\"ג לאוין שכתב גם כן האי מימרא האי מאן דסני שומעניה וכתב על זה שיצא עליו שם רע בודאי, ומוכח שכונת הסמ\"ג דודאי על קול בעלמא אין לסמוך שיהא מותר לבזותו כדמשמע מגמרא דנדה הנ\"ל וגם מכתובות (כ\"ו ע\"ב) בגמרא ואתא עד אחד ואסקיניה משמע גם כן דקול גרע מעד אחד כמו שפירש\"י שם וא\"כ כיון דאמרינן בפסחים (קי\"ג ע\"ב) במעשה דטוביה דעל דברי עד אחד אין לסמוך כלל חוץ מלענין שבועת ממון כל שכן על קול בעלמא על כן הוסיף הסמ\"ג תיבת בוודאי ופי' שנתברר על ידי כמה דברים מכוערים שרואין בו תמיד והוא כעין דברים הניכרים לענין זה או שנשמע עליו תמיד וכנ\"ל לפירוש רש\"י. וכן אין להקשות על דברינו ממ\"ש במו\"ק (בדף ט\"ז) ברבי שדרש ואמר שדברי תורה יהיה בסתר נפק ר' חייא ודרש בשוקא שמע רבי ואיקפד ונזף עי\"ז לר' חייא התם נמי איירי שנתברר לרבי ששמועתו הוא אמת או דמותר להאמין משום דמילתא דעבידא לאיגלויי לא משקרי אינשי כדאמרינן בר\"ה (כ\"ב ע\"ב). (ט) שלא יכוין להעביר הקול וכו'. ולא שייך על זה היתירא מטעם שכבר נתפרסם הדבר באפי תלתא דכבר ביררנו לעיל בכלל ב' בשם הרמב\"ם דכיון שהוא נתכוין לגלות הדבר יותר אסור. (באר מים חיים)",
    "char_count": 4420,
    "word_count": 873
  },
  {
    "id": 67,
    "type": "lashon_hara",
    "klal": "כלל ז",
    "seif": "ה",
    "title": "כלל ז - סעיף ה",
    "content": "<< ·  חפץ חיים - הלכות לשון הרע ז · ה · >> לוח יומי: שנה פשוטה - כ\"ט חשון, כ\"ח אדר, כ\"ח תמוז. שנה מעוברת - א' כסלו, י' אדר ב', כ' תמוז. *אם יש בחודש חשון רק כ\"ט ימים, לומדים ביום כ\"ט גם את הלימוד של יום ל'. וכל זה, שדברנו, הוא בסתם איש ישראל, אבל אם (י) נתחזק מכבר בלאו הכי לאדם רשע, מפני שנתפרסם עליו כמה פעמים, שעבר בשאט נפש על אסורין הידועין לכל ישראל, שהוא אסור כנאוף וכיוצא בזה, על איש כזה מתר לקבל לשון הרע. (י) נתחזק וכו' כמה פעמים וכו'. ובדבר שמוחזק לנו עד עתה שנתפקר בזה, ובא אחד וסיפר שעבר עתה עוד הפעם על זה, ודאי דמותר להאמין, אחרי דנתחזק עד עתה בעבירה זו. ואפילו באיסור אחר שלא נתחזק עד עתה גם כן נראה דמותר להאמין עליו, אחרי דיצא מכלל עמיתך. וראיה לזה ממה שביארנו לעיל בסק\"ח המימרא האי מאן דסני שומעניה וכו' שהתירו רז\"ל בכה\"ג אפילו לחרפו ולבזותו ועל כרחך שאיננו בכלל עמיתך כמו שכתב בעל ספר יראים במצוה ו' [בד\"א ק\"פ] וכמו שנפסק בח\"מ בדין אונאת דברים בסימן רכ\"ח בשם הנמ\"י, וה\"ה לספר עליו תועבותיו שלא בפניו וכמש\"כ לעיל בכלל ד', וכל שכן לקבל עליו לשון הרע לבד שמותר ואף על פי שיש לדחות דלענין קבלת לשון הרע לא נזכר בתורה עמיתך מכל מקום לא מסתברא להחמיר במקבל יותר ממספר *. (באר מים חיים) * הגה\"ה: ואם נשמע עליו רק פעם אחת שעבר עבירה של ניאוף וכי\"ב מאיסורין המפורסמין לכל, אף שהיה קלא דלא פסיק דהיינו יום ומחצה לעזו עליו כל העיר, וגם אין לו אויבים בעיר שנוכל לומר עליהם שהם הוציאו הקול [דאל\"ה לא מתחשב קלא דלא פסיק וכההיא דיבמות כ\"ה ע\"א] צ\"ע אם זה בכלל סני שומעניה שיהא מותר לבזותו עבור זה, או אפילו לקבל דבר זה ולהחליט בלב שהיא אמת, ואין ראיה מיבמות כ\"ה הנ\"ל דשם הוא מדרבנן בעלמא כמבואר בפוסקים. ולכאורה מדברי רש\"י הנ\"ל במגילה משמע שאין זה בכלל סני שומעניה דאל\"ה לוקמיה אפילו בשמועה אחת רעה אך שהיא קלא דלא פסיק. אך מדברי הרמב\"ם פרק כ\"ד מהלכות סנהדרין הלכה ה' לכאורה לא משמע כן דז\"ל שם וכן יש לב\"ד וכו' להלקות אדם ששמועתו רעה והעם מרננים עליו שהוא עובר על העריות והוא שיהא קול שאינו פוסק כמו שביארנו ולא יהא לו אויבים ידועים שמוציאים עליו את הקול [פי' דאם יש לו אויבים אמרינן מסתמא שהם הוציאו הקול כן מוכח ביבמות כ\"ה בגמרא וכן פסקו האחרונים באה\"ע בסי' י\"א עיי\"ש] וכן מבזין את זה ששמועתו רעה ומחרפין את יולדתו בפניו עכ\"ל הרי דמתיר הרמב\"ם לבזות אותו מחמת קלא דלא פסיק לבד, ומשמע מסתימת לשונו לכאורה דאפילו רק על פעם אחת מותר. אך אם כן יקשה מאוד שהרמב\"ם סותר את דברי עצמו שבפרק ו' מהלכות דיעות שכתב שם בענין תוכחה הרואה חבירו שחטא וכו' אם לא חזר בו בסתר מכלימין אותו ברבים ומפרסמין חטאו ומחרפין אותו עד שיחזור למוטב וכו' עיי\"ש ואם כן בענינינו אמאי מתיר הרמב\"ם לבזותו יוכיחנו מתחלה, ובוודאי לא מיירי הרמב\"ם בדין זה דלבזותו דוקא בבית דין דנתרץ על זה דלבית דין כדי לגדור גדר שאני כי ידוע דדין זה של הרמב\"ם הוא מהמימרא האי מאן דסני שומעניה והאי מימרא איירי בכל אדם כמו בשאר מימרות דלעיל מזה עיי\"ש בגמרא, אלא וודאי אנו מוכרחים לומר דכוונת הרמב\"ם שרינון העיר הוא שהוא עובר תמיד על העריות לא שעבר פעם אחת לבד, וכן משמע לישנא דהרמב\"ם למי שמדייק בו, ומסתמא רינון כזה אינו יוצא בבת אחת רק פעם אחר פעם לפי עניני הכיעור שרואין בו תמיד ואם כן לא פליג עם רש\"י וכאשר פירשנו למעלה דברי רש\"י. ואם כן תוסר גם כן הקושיא שהקשינו עליו בענין הוכחה דכיון שנשמע עליו תמיד בעיר ענינים מכוערין כאלו עד שנתחזק על ידי זה בעיר לאדם רשע תו לא הוי בכלל עמיתך ואין אנו מחוייבין להוכיחו דהוכח תוכיח את עמיתך כתיב [ועיין לקמן בענין זה במה שנכתוב בביאור דברי הר' יונה שבשיטה מקובצת שלא יהא סותר דברי עצמו שבשערי תשובה] וממילא דמותר גם כן לבזותו דלא תונו איש את עמיתו כתיב, ואשר לא שת לבו לדבר ה' מותר להכלימו במעלליו ולהודיע תועבותיו ולשפוך בוז עליו וכמו שכתב ר' יונה בשערי תשובה במאמר רי\"ט עיי\"ש, ובח\"מ בסי' רכ\"ח בהגה\"ה דלא נצטוינו על אונאת דברים אלא ליראי השם והכוונה לסתם איש ישראל, וגם מטעם אחר אין מחוייב להוכיחו לאיש כזה דכיון דרינון יוצא תמיד עליו בעיר והוא שונה באולתו ואינו חושש לזה הוא בכלל הלצים שאין אנו מחוייבין להוכיחם כמו שכתוב אל תוכח לץ פן וכו' ולכן התיר הרמב\"ם לבזות אותו ולחרף יולדתו בפניו עד שיחזור למוטב והוא כעין שכתב שם בפ\"ו מהלכות דיעות. ומה שלא השיג מהרי\"ק בשורש קפ\"ח על הרודפין את הנחשד ר' אהרן דלא נחשד כי אם פעם אחת ואם כן בענין זה לא נקרא קלא דלא פסיק, דעדיפא השיג עליהם דהתם אויבים אפקוהו לקלא ולא נחשב לקול כלל. ודע עוד דלא נקרא קלא דלא פסיק כי אם בקול שהרבים מסכימים עליו, אבל אם ידוע לנו שרק אחד הוציא את הקול מתחלה ועל ידו נשתרבב זה הקול בעיר אין מונח עליו שם קלא דלא פסיק, ובוודאי אסוף לסמוך על הקול הזה חס ושלום ולבזותו מחמת זה, כי זה נקרא קול ושוברו עמו, וכן כתב מהרי\"ק בשורש קפ\"ד והעתקתי לקמן את כל התשובה. וה\"ה לענין לקבולי או לשנוא אותו אפילו אם האחד הראשון שהוציא הקול עליו הוא עד כשר וכל שכן אם המוציא הקול הוא מאנשי ריבו, ואפילו הוא דר עתה בעיר אחרת ושם אין לו שום אויב, וגם בעיר זו נשמע הקול עליו, אפילו הכי אין שום ממש בקול זה לשום דבר אפילו הוא עתה קלא דלא פסיק כיון דידוע לנו שבראשונה אפקוהו אויבים ומשם נשתרבב הקול לכאן. ודע דכל אלו הדברים שהארכנו הוא אפילו שלא להפסידו בענין ממון, אבל מה שיהיה נוגע בענין ממון פשיטא ופשיטא דאין שום קול מועיל לזה אם לא על פי שנים עדים וכדמוכח ב כתובות (דף ל\"ו ע\"ב) בגמרא דנפק עלה קלא דזנאי וכו' וכן נפסק בטור אבן העזר סימן קע\"ז. (הגהה)",
    "char_count": 4790,
    "word_count": 949
  },
  {
    "id": 68,
    "type": "lashon_hara",
    "klal": "כלל ז",
    "seif": "ו",
    "title": "כלל ז - סעיף ו",
    "content": "<< ·  חפץ חיים - הלכות לשון הרע · ז · ו · >> ואם אחד בא אצלו ומספר לו את עניניו ובתוך ספורו ספר לו איזה דבר, שהוא גנות לעצמו ולחברו, אינו מתר להאמינו, רק על עצמו (יא) ולא על חברו. (יא) ולא על חבירו . וראיה לזה ממה דאמרינן בכתובות (כ\"ג ע\"ב) אני וחברתי טמאה נאמנת על עצמה ואינה נאמנת על חברתה וע\"ש בגמרא דאיירי דליכא עדים דנשבית ומשום הכי אינה נאמנת רק על עצמה ולא על חברתה דעומדת בחזקת טהרה, והכי נמי בענינינו כל סתם איש מישראל עומד בחזקת כשר והגון ואינו נאמן המספר רק על עצמו ולא עליו. (באר מים חיים)",
    "char_count": 500,
    "word_count": 105
  },
  {
    "id": 69,
    "type": "lashon_hara",
    "klal": "כלל ז",
    "seif": "ז",
    "title": "כלל ז - סעיף ז",
    "content": "<< ·  חפץ חיים - הלכות לשון הרע ז · ז · >> לוח יומי: שנה פשוטה - ל' חשון, כ\"ט אדר, כ\"ט תמוז. שנה מעוברת - ב' כסלו, י\"א אדר ב', כ\"א תמוז. ועתה נתחיל לבאר בעזרת ה' דין קבלת לשון הרע מאיש, שהוא מהימן כבי תרי {כשני עדים}, או ממסיח לפי תמו, או אם יש לו על הספור ההוא דברים הנכרים שהוא אמת, ואף שברב הדינים הם שוין, אף על פי כן חלקתי אותם כל אחד ואחד בסעיפין בפני עצמן, מפני שיש פרטים אחדים, שמשתנה כל אחד בדינו מחברו, וגם שלא יתערבבו עיני הקורא מפני רבי הענפים, שמתפשטים מכל אחד ואחד. וזה החלי בעזרת החונן לאדם דעת. אסור קבלת לשון הרע הוא אפלו אם שמע מאיש, שהוא מהימן לה כדברי שני עדים, ומה שכתבנו לעיל בכלל ד' סעיף ה', דמתר לגלות הענין בהצנע לרבו ולאיש סודו, אם ידע, אשר יאמין דבריו כדברי שני עדים, ומתר לרבו לקבל דבר זה ולשנא אותו ולהתרחק מחברתו, עד אשר יודע לו, ששב מדרכו הרעה, הינו שם, שהוא דבר אשר לפי האמת מתר לספר בגנותו עבור זה, אם לא עשה תשובה, כיון שעבר במזיד על עון דבר המפרסם בישראל, שהוא אסור, שאין לתלות עליו עוד שום זכות, (כגון, (יב) במעשה דטוביה בפסחים, {קי\"ג} שהוא ענין נאוף וכיוצא בזה), לא כן (יג) בדבר, שיש לתלות עליו זכות, כגון בחסרון ידיעת אסור המעשה, או אולי בשגגה בא לידו, או לספר עליו דברי דפי וגנאי בעלמא, או בענין שלילת המעלות, וכנ\"ל בכלל ה' סעיף ב', או לזכר עליו מעשי אבותיו וקרוביו, או מעשיו הראשונים, בודאי לא שיך בזה מהימן כבי תרי {נאמן כשני עדים}, דמאי הוי {שמה יהיה}, אם הדבר הזה אינו שקר מעקרו, אף על פי כן אסרה התורה להמספר לספר בגנותו עבור זה, רק לדונו לצדק בענין הזה וכנ\"ל בכלל ד' סעיף ג'. ולהמקבל גם כן אסור להחליט בלבו את חברו לגנות עבור זה, וכנ\"ל בכלל ו' סעיף ז', (ומלבד אסור הקבלה עובר על לאו ד\"לפני עור לא תתן מכשול\" עם כמה עשין ולאוין המבארין לעיל בפתיחה, כיון שהמספר בודאי עובר על אסור לשון הרע, כמבאר בכל הפוסקים, דלשון הרע הוא אפלו על אמת, והוא בשמיעתו הביאו לאסור זה, דאלו לא היה רוצה לשמע מאתו, לא היה חברו בא לכלל אסור, וכל שיתקבל יותר לפניו דברי המספר ויהיה אהנו מעשיו, יהיה יותר גרוע להמקבל גם כן, שעל ידו בא חברו לאסור גדול כזה). (יב) במעשה דטוביה. עיין לעיל בכלל זה בבאר מים חיים ס\"ק ז' ובפסחים קי\"ג ע\"ב בגמרא. ומש\"כ וכיוצא בזה פי' גם בבין אדם לחבירו בדבר המפורסם לכל. ואם הוא דבר שאין מפורסם איסורו בישראל רק שבאמת על פי התורה עשה עולה בזה לחבירו, וכונת המספר הוא רק כדי לקנא לאמת ולעזור לאשר אשם לו, אף דאין בזה משום לשון הרע להמספר כמו שכתב ר' יונה בשערי תשובה במאמר רכ\"א ועל פי הפרטים שנבאר לקמן בכלל י', וגם השומע מותר להאמינו בעצם המעשה כיון דהמספר לו מהימן ליה כבי תרי, מכל מקום כיון דאפשר ליה להשומע לדון אותו לכף זכות שלא ידע את איסורו וכיוצא בזה אסור לו להחליטו לגנאי עבור זה כי צריך לדונו לכף זכות. ומה נקרא מהימן כבי תרי עיין בח\"ב בכלל ו' ס\"ו ובבאר מים חיים שם, ולפי המבואר שם דהדעת נוטה דלא שייך השתא כלל האי דינא דמהימן ליה כבי תרי, בכל גווני אסור לקבל ורק לחוש בעלמא מותר. (יג) בדבר שיש לתלות. עיין לקמן בח\"ב בכלל ה' ס\"ו ובבאר מים חיים שם ובחלק זה בכלל ו' בסק\"כ בבאר מים חיים. ושאר דברים שכתבתי כאן היינו דברי דופי ושלילת המעלות ומעשה אבותיו ומעשיו הראשונים הם בודאי לשון הרע גמורה דאורייתא כמבואר להמעיין בהלכה זו. (באר מים חיים)",
    "char_count": 2892,
    "word_count": 580
  },
  {
    "id": 70,
    "type": "lashon_hara",
    "klal": "כלל ז",
    "seif": "ח",
    "title": "כלל ז - סעיף ח",
    "content": "<< ·  חפץ חיים - הלכות לשון הרע ז · ח · >> ואפלו בכגון מעשה דטוביה הנ\"ל, אינו מתר לקבל סתם, רק בהצטרף אל זה שני הפרטים, שצריך לזהר בהם בענין הקבלה. א דוקא אם ספר לו, שראה דבר זה בעצמו, אבל אם (יד) שמע מפי אחרים, אין להמספר הזה שום יתרון כלל. ב אפלו אם ספר לו, שראה בעצמו, אין מתר, רק להאמינו ולהרחיק את עצמו מחברתו, עד אשר יודע, ששב מדרכו הרעה, אבל לא לילך ולספר דבר זה לאחרים, וכמו שכתבנו לעיל בכלל ד' סוף סעיף ה', ומכל שכן שאין (טו) להפסידו בממון או להכותו, חס ושלום, על ידי זה. (יד) שמע מפי אחרים. דשמא אותן אחרים שקרו בזה. ואפילו אם זה המספר לו אמר לו שמי שסיפר לו הוא מהימן לו כבי תרי גם כן נראה דאסור לו להאמין בעצם המעשה לפי מה שכתבנו לקמן בח\"ב בכלל ו' ס\"ו בשם תשובת מהרי\"ק, דמהימן ליה כבי תרי לא נקרא רק אם גיס ביה טובא בטבע האיש ההוא שאינו משקר בשום אופן, וזה לא נוכל לומר רק אם המספר אמר שראה זה בעצמו, יכול להיות דקים ליה בגויה טובא כדברי שני עדים שאינו משקר בעצם המעשה. מה שאין כן בזה שהמספר אין יודע בעצמו רק אומר ששמע זה מאחר ואותו אחר קים ליה בגויה טובא לא שייך זה, דדבר זה אינו תלוי רק בהשערה ואינו מצוי שהשומע הזה יהיה קים ליה טובא בהשערתו של המספר הזה שלא יפול בו טעות בשום אופן. ומכ\"ש לפי מה שביארנו לקמן בהלכות רכילות בכלל ו' ס\"ז דהדעת נוטה דהשתא לא אמרינן כלל קים ליה בגויה אם כן כל שכן אם אומר המספר גופיה שלא ראה זה בעצמו רק שמע מפי אחר שקים ליה בגויה דלא משקר שאסור לקבל דבריו. (טו) להפסידו בממון וכו'. כן מבואר באה\"ע בסימן קט\"ו ובסימן קע\"ח דאפילו אם העד מהימן לבעלה כבי תרי לא מהני רק לאוסרה לבעלה אבל לא להפסידה כתובתה, וז\"ל מהרי\"ק בשורש ע\"ב דלענין להפסיד כתובה בודאי העד אחד לא מהימן אפילו אם אמר עליו הבעל דהוא סומך עליו כבי תרי דלאו כל כמיניה להאמין לאותו העד כדי להפסידה כתובתה וזה פשוט וישר יותר מביעתא בכותחא עכ\"ל מהרי\"ק. (באר מים חיים)",
    "char_count": 1668,
    "word_count": 346
  },
  {
    "id": 71,
    "type": "lashon_hara",
    "klal": "כלל ז",
    "seif": "ט",
    "title": "כלל ז - סעיף ט",
    "content": "<< ·  חפץ חיים - הלכות לשון הרע ז · ט · >> לוח יומי: שנה פשוטה - א' כסלו, א' ניסן, א' אב. שנה מעוברת - ג' כסלו, י\"ב אדר ב', כ\"ב תמוז. ואם מי שספר לו הלשון הרע על אחד היה (טז) מסיח לפי תמו בדבר זה, (ומה נקרא לפי תמו, יתבאר בבאר מים חיים) דינא הכי {הדין כך}, אם יש בענין הזה, אפלו אם הוא אמת, לשפטו לצד הזכות, או שענין זה הוא בעניני שלילת המעלות או אחד משאר פרטים, שבארנו לעיל בסעיף ז', או שזה המספר (יז) לא ראה דבר זה בעצמו, רק שמע מפי אחרים, בודאי אסור לקבל הימנו ולהחליט בלבו לגנאי על חברו, ואפלו אם אין בו אחד מאלו הפרטים, (יח) מכל מקום, גם כן יש לזהר, שלא לקבל מאיש זה, המסיח לפי תמו, דברי גנות על חברו, וכל שכן שאסור לסמך על זה לילך אחר כך (יט) ולספר דבר זה לאחרים או (כ) לבזותו בדברים עבור זה, וקל וחמר בן בנו של קל וחמר לענין (כא) להפסידו עבור זה בממון או להכותו, חס ושלום, דודאי אסור מן התורה. (טז) מסיח לפי תומו. אראה לבאר כאן מהו נקרא לפי תומו, ואף שבאמת אין אנו צריכין לבאר זה כיון דמסקינן לבסוף שאפילו לענין להאמין בלבו בלבד לא יסמוך על לפי תומו, רק חוששני בדבר אולי ימצא מי שירצה לחלוק על דעתנו ופן ימצא ראיה על זה מבבלי או ירושלמי שמפי מסיח לפי תומו מותר להאמין בלבו (כי יותר מזה בודאי אסור וכמו שנביא אי\"ה על זה ראיות מפורשות) לכן מצאתי את עצמי מחוייב בדבר להודיע לכל מהו נקרא לפי תומו כדי שלא יטעה לפחות בדבר זה. ומתחלה אתה צריך לידע דכאן בעניני לשון הרע לא דמי לעדות אשה לכל דבר, דשם אם האומר על אשה שמת בעלה היה ישראל אפילו אם אינו מסיח לפי תומו ומתכוין להעיד נאמן ומשיאין על פיו, והכא אינו נאמן אפילו אם הוא מספר במה שאחד עשה עולה לחבירו שאין לתפשו על זה באשמת לשון הרע שיכול לומר שכוונתו רק כדי לקנא לאמת אפילו הכי אין נאמן רק לחוש בעלמא כמבואר לעיל בתחלת כלל ו' (ואם דבר זה הוא בבין אדם למקום מלקין אותו עבור זה שהוציא דבה על חברו וכדאיתא בפסחים (קי\"ג ע\"ב) במעשה דטוביה עי\"ש) רק כל דברינו הוא אפילו אם נאמר שכאן בישראל מהני מסיח לפי תומו לענין להאמין בלב כמו לקמן גבי עכו' ם. ונבאר קצת מפרטיו, וז\"ל השו\"ע אבן העזר סי' י\"ז סי\"ד כבר אמרנו שהעכו\"ם שהסיח לפי תומו משיאין על פיו, כיצד, היה מסיח לפי תומו ואמר אוי לפלוני שמת כמה היה נאה וכמה טובה עשה עמי וכו' וכיוצא בדברים אלו שמראים שאין כוונתו להעיד רק לפי תומו מספר האיך היה המעשה הרי זה נאמן ופסק שם בב\"ש ס\"ק ל\"ו דכל שבא לבית דין להעיד אפילו אם הוא מסיח לפי תומו לא מהני ואמרינן דשמא כוונתו להעיד, והכי נמי בענינינו יהא נקרא לפי תומו כל שאנו רואין שאין כוונתו בסיפורו כדי לגנותו או לעורר בזה מדנים על חברו רק לפי תומו מספר סתם מעשה שהיה. ואם שאלוהו מתחלה אודות פלוני איה הוא ואמר להם שמת מבואר שם שאין זה נקרא לפי תומו, ויותר מזה שאפילו לא שאלוהו לו בעצמו רק שסיפרו שני אנשים ביחד אודות ישראל אחד ובא להם כותי ואמר להם במה אתם מדברים ואמרו לו מן היהודי פלוני אם הוא חי או מת ואמר להם שמת אין זה נקרא מסיח לפי תומו כן מבואר שם בסט\"ו ובהגה\"ה, והכא נמי דכותיה בענין לשון הרע לא נקרא לפי תומו רק אם לא היו מדברים מתחילה אודות האיש ההוא בשבחו או בגנותו. ודע עוד דמבואר שם בסי\"ד דלא נקרא לפי תומו רק אם אין שם אמתלא, אבל אם יש שם אמתלא פן נתכוין לדבר אחר, או כדי להטיל אימה בזה על האחרים, או כדי ליפות ולהחזיק ידי עצמו בכזב זה, תו לא נקרא מסיח לפי תומו. והכא נמי בלשון הרע כך הוא, כי הרבה פעמים מכוין הוא בסיפורו לכבד את עצמו על ידי שידבר בקלון חבירו. ובפרט אם אנו יודעין שהיה שונאו עד עתה בודאי לאיש כזה לא שייך מסיח לפי תומו דמערים הוא בזה וכדמפורש להדיא באבן העזר סימן י\"ז ס\"ד בב\"ש ס\"ק י\"ג דחמשה נשים שחזקתן שונאות זו את זו אינן נאמנות להעיד שמת בעלן אפילו במסיחין לפי תומן עי\"ש, וקל וחומר הוא משם, דשם הוא מילתא דעבידא לאיגלויי לבסוף ששקר היה וקשה מאד לאדם לשקר בזה וכדאיתא ביבמות (צ\"ג ע\"ב) ואפילו הכי מפני השנאה חיישינן שיוכל האדם לעשות את הכל וגם כן להערים ולהסיח לפי תומן כדי שיקבלו דבריהן לאמת גמור ויבוא מזה רעה להנידון קו\"ח בעניננו. ודע עוד דאם הוא ספק אם הוא מסיח לפי תומו אזלינן לחומרא דספיקא דאורייתא לחומרא כן מבואר שם בסט\"ו בהגה\"ה ואפילו לפי דעת החולקים שם עי\"ש באחרונים היינו דוקא שם עי\"ש בטעמייהו מה שאין כן בעניננו בודאי כל שלא נתברר שהוא מסיח לפי תומו ספיקא דאורייתא הוא ואסור מן הדין להאמין אפילו בלב. וכאשר יראה הקורא את דברינו אלה יבין שכמעט קשה להמצא מסיח לפי תומו לדינא, ובפרט שעל פי דין הוא ספק גדול ועצום אם מהני כלל אפילו לענין להאמין בלב וכדלקמן על כן השומר נפשו ירחק מזה. (יז) לא ראה דבר זה וכו'. דמי יודע שהראשון הסיח לו לפי תומו, ובכל השאר הסברא כמו לעיל בס\"ז עי\"ש. (יח) מכל מקום גם כן יש ליזהר וכו'. ממ\"ש בבבא קמא (קי\"ד ע\"ב) אין מסיח לפי תומו כשר בכל ענין דאורייתא אלא לעדות אשה בלבד אלמא דבכל דאורייתא אין אנו מחליטין הדבר לאמת על ידי מסיח לפי תומו והכא נמי עניננו ענין דאורייתא הוא. ואין להקשות ממ\"ש במו\"ק (דף ט\"ז ע\"א) ר' שמעון בר רבי ובר קפרא הוו יתבי וקגרסי וקשיא להו שמעתתא א\"ל ר' שמעון בר רבי לבר קפרא דבר זה צריך רבי א\"ל בר קפרא ומה רבי אומר בדבר זה אזל א\"ל לאבוה איקפד אתא בר קפרא לאיתחזויי ליה א\"ל בר קפרא איני מכירך מעולם ידע דנקט מילתא בדעתיה נהג נזיפותא בנפשיה תלתין יומין ופירש\"י בד\"ה ומה רבי אומר בדבר זה, אין רבי בעולם היודע דבר זה. א\"ל לאבוה, לפי תומו ולאו משום לישנא בישא (וזה פשוט לענין איסור סיפור לשון הרע ורכילות דאפילו לספר לשון הרע ורכילות על חבירו לפי תומו הגם שאינו מתוך השנאה כדי לגנותו או כדי לעורר מדנים עליו גם כן איסור לשון הרע הוא וכמו שכתבנו לעיל בכלל ג' ס\"ג ולקמן בח\"ב כלל א' ס\"ג ועיין שם בבאר מים חיים שהבאנו כמה ראיות מפורשות לזה וכן הוא גם כן דעת הרמב\"ם בזה לאיסור שכתב בפ\"ז מהלכות דיעות הלכה ד' שאפילו אם אינו מדבר מתוך השנאה רק דרך קלות ראש אמר על זה שלמה המלך ע\"ה כמתלהלה היורה זיקים חיצים ומות וכו' וכן ממש\"כ בסוף הלכה ה' בענינא דאפי תלתא והוא שלא יתכוין וכו' משמע דאי לא באפי תלתא אף זה אסור ומה שכתב רש\"י לפי תומו * היינו דלאו אדעתיה היה בשעת מעשה) אלמא מדשרי ליה לרבי להאמין לר' שמעון בריה ולנקוט למילתיה בדעתיה עליה דבר קפרא דמסיח לפי תומו מותר להאמין ולקבל ממנו, דזה אינו, חדא דשמא רבי הוה קים ליה בר' שמעון בריה כבי תרי שאינו משקר, וכונת רבי היה במה שקבל דבר זה מר' שמעון בריה כדי שיהיה מזה תועלת על להבא שלא ירגיל יותר בר קפרא לומר כך, כי רבי חשב דבר זה לעולה באמת במה שאמר שאין רבי בעולם היודע דבר זה, דמנא הוא ידע לומר כך ומקטין בזה את גדולת רבותיו, ועיין לקמן בהלכות רכילות כלל ו' בסעיף ה' דאם כונתו לתועלת על להבא מותר לקבל ממנו, אבל אם כן נהיה מוכרחין לאמר דמה שאמר לו רבי איני מכירך מעולם, איננו בכלל ולגנותו בדברים, שכתבנו לקמן בח\"ב דמסתברא דאסור גם כן על ידי מהימן ליה כבי תרי והוא דוחק. ועי\"ל באופן אחר היותר נאות, והוא, שכוונת רבי היתה לראות מה שישיב לר על זה, ואם יראה שישתוק מסתמא הוא אמת, ועיין שם במהרש\"א בח\"א דמדברי רבי שאמר לו איני מכירך מעולם מוכח דעבור שאמר בר קפרא ומה רבי אומר בדבר זה לכך גער בו עתה בלשון הזה ועיין בחידושי אגדות שם, ולכך היה דעתו של רבי לראות אם יתרץ בר קפרא את עצמו יאמינוהו, ולא על דרך החלטה אמר לו רבי, ואם כן עדיין איננו בכלל מקבל לשון הרע, וכענין מה שכתב רש\"י בשבת (נ\"ו ע\"א) בסוף העמוד דעל תנאי אמר לו דוד כן לציבא מתחלר אם יראה לבסוף שיש ממש בדבריו, ולכך לא נחשב דוד עבור זה בשם מקבל לשון הרע עי\"ש. ולא תדחה דהלא פסקנו לקמן בהלכות רכילות בכלל ו' דאפילו אם הוא שותק אין להחליט מחמת זה שהדבר אמת, דשם הטעם פן ראה לפי הענין וכו' כמו שכתוב שם וכאן ידע רבי דלא שייך זה. כלל העולה מדברינו דמדברי רש\"י אין ראיה כלל להקל בדין זה ואם כן מנין לנו לחדש קולא מדעתנו, ובפרט שעשינו סמוכין לדברינו מתחלה ממ\"ש אין מסיח לפי תומו כשר אלא לעדות אשה בלבד, ואף שיש לדחות קצת דאולי לענין קבלת לשון הרע שאני על כל פנים מנין לנו לחלק בזה כדי להקל ובפרט דאיסור תורה הוא על כן כתבתי בפנים דיש ליזהר בזה ועיין לעיל בסוף ס\"ק ט\"ז. (באר מים חיים) כל זה כתבנו לפי דברי המהרש\"ל הנ\"ל בכלל ב' בבאר מים חיים סק\"ו דמוכח מניה דברכילות אסור אפילו אם הראשון סיפר באפי תלתא והשני מספר לפי תומו אבל לפי דברינו הנ\"ל שכתבנו שם בא\"ד ולולי דברי מהרש\"ל הנ\"ל היה נראה לי וכו' מצינו לומר גם כן בזה דבר קפרא אמר את הדבר באפי תלתא ור' שמעון ברבי סיפר את הדבר לרבי לפי תומו. (הגהה) (יט) ולספר דבר זה לאחרים. דלא יהא עדיף מאם ראה בעצמו דברי גנות על חבירו שאסור לגלותו וכדלעיל בכלל ד' ס\"ד ואף (דלעיל איירינן) [אם נימא דאיירינן] בדברים שבין אדם לחבירו ורוצה לספר כדי לקנא בזה לאמת ולעזור לאשר אשם לו גם כן יזהר שלא לספר דבר זה בדרך ודאי רק שמעתי אומרים כן ואפילו באופן זה צריך עיון ועי' במה שכתבנו לקמן בחלק ב' כלל ט' ס\"ק ט' בבאר מים חיים, ויותר טוב שיחקור מתחלה את הדבר עד שיתברר לו שאמת הוא, וגם ידע שלא יהיה מועיל לו הוכחה להנידון בינו לבין עצמו, ויתר הפרטים שצריך לזה עיין לקמן בחלק ב' כלל ט'. ולענין אם המספר לו הוא מהימן ליה כבי תרי והוא בדברים שבין אדם לחבירו, והוא רוצה אחר כך לילך ולספר לאחרים כדי לקנא לאמת, אף דלדינא אפשר לצדד דמותר כמו אם ראה בעצמו, מכל מקום אחרי שכתבנו לקמן בהלכות רכילות כלל ו' שהדעת נוטה דהשתא ליכא לדינא דמהימן ליה כבי תרי על כן יזהר מתחלה לחקור את הדבר אם אמת הוא, ועיין לקמן בחלק ב' כלל ט' שיש כמה פרטים אפילו אם ראה בעצמו דבר עולה שעשה אחד לחבירו מתי צריך לקנא לאמת וכל שכן בזה. ודע עוד דכל שני הסעיפים אלו שכתבתי אין חילוק בין ענין בין אדם למקום לענין בין אדם לחבירו לבד מהפרט של סיפור לאחרים שפקפקתי בו במקצת וכנ\"ל. (כ) לבזותו בדברים. כנ\"ל פשוט דלא אתא הסברא דמסיח לפי תומו להפקיע איסור דאורייתא של אונאת דברים, ותדע דהרי אמרינן בבבא מציעא (נ\"ח ע\"ב) דגדולה אונאת דברים מאונאת ממון שזה בגופו וזה בממונו וכו' וכיון דלענין ממון בודאי לא סמכינן על סברא דמסיח לפי תומו לאפקועי ממונא וכדאיתא בבבא קמא (קי\"ד ע\"ב) עי\"ש בגמרא על אחת כמה וכמה לענין אונאת דברים. ולענין מהימן ליה כבי תרי גם כן דעתי הקלושה נוטה יותף דלא הותר להונותו משום זה אפילו במקום שאם היה נתברר הדבר היה מותר להונותו מכל מקום עכשיו כיון דלא נתברר הדבר כי אם על ידי מהימן כבי תרי אף דמתירה הגמרא בפסחים לשנוא אותו משום זה אלמא דמותר להחליט הדבר בדעתו לודאי, אף על פי כן לא דמי לעניננו, דהתם אינו עושה לו שום דבר כלל רק שהוא שונא אותו בלבו עבור העבירה שעשה במזיד, מה שאין כן לעשות לו ריעותא בפועל דהיינו לבזות אותו בידים מטעם מהימן ליה כבי תרי, וכענין שכתב מהרי\"ק בשורש קפ\"ד דלא אמרינן מהימן כבי תרי רק לענין לאסור האשה על עצמו אבל לא להפסיד בזה לאחרים, והכי נמי דכוותיה לענין אונאת דברים. (כא) להפסידו ע\"ז בממון. וכנ\"ל מב\"ק (קי\"ד ע\"ב) ופשוט דהוא הדין להכותו. (באר מים חיים)",
    "char_count": 9403,
    "word_count": 1911
  },
  {
    "id": 72,
    "type": "lashon_hara",
    "klal": "כלל ז",
    "seif": "י",
    "title": "כלל ז - סעיף י",
    "content": "<< ·  חפץ חיים - הלכות לשון הרע ז · י · >> לוח יומי: שנה פשוטה - ב' כסלו, ב' ניסן, ב' אב. שנה מעוברת - ד' כסלו, י\"ג אדר ב', כ\"ג תמוז. ואם יש עליו (כב) דברים הנכרים, שנראה על ידי זה, שמה שמספרין עליו הוא אמת, דינא הכי {הדין כך}, אם יש בענין הזה, אפלו אם הדבר אמת, (כג) לשפטו לצד זכות, או בעניני שלילת המעלות, או בכל שאר הפרטים, המבארים לעיל בסעיף ז', לא שיך בזה דברים הנכרים, דודאי אנו מחיבין לדונו לכף זכות (כד) כיון שהוא איש בינוני כדי שלא יתבזה על ידי זה בעינינו וכנ\"ל, אבל אם הוא דבר אשר אין למצא צד זכות על העושקו, (כה) מתר להאמין ולקבל *. * הגה\"ה: ובכל זאת צריכין להזהר מאד ולחקר בשבע חקירות, אם הם באמת דברים הנכרים, ולזהר בכל התנאים שצריך לזה וכדלקמן, כי היצר מטעה את האדם בזה מאד ומראה לו כמה דברים הנכרים שהם אמת, כדי שיאמין בזה וילכדנו על ידי זה ברשת של עון קבלת לשון הרע, ועל כן אל ימהר להקל בזה. (הגהה) (כב) דברים הניכרים. מתחלה אבאר מקור ההיתירא דדברים הניכרים ואחר כך אבאר בעז\"ה כל הפרטים שכתבתי בפנים טעמן ומקום מוצאן. הנה שריותא על ידי דברים הניכרים הוא בסמ\"ג לאוין י' ובהגהות מיימוני בפרק ז' מהלכות דעות ומקורו משבת נ\"ו דאיתא שם בגמרא ושמואל אמר לא קיבל דוד לשון הרע דברים הניכרים חזא ביה ועד כאן לא פליג רב אלא משום דלא מחשיב דבר זה לדברים הניכרים או משום דמכל מקום עולה היה מדוד מתחלה במה שקיבל דבריו של ציבא מדאמר הנה לך כל אשר למפיבושת ואז לא ראה עדיין על מפיבושת דברים ניכרים ולכך הביא רב לראיה זה הפסוק הנה לך וכו', ולא סבירא ליה כמו שתירץ רש\"י לשמואל דיודע היה דוד שלא יתקיימו דבריו לעת עתה ועל תנאי השיב אם יראה אמת בדבריו *. וא\"ל א\"כ דלרב לא היה שם המעלה דדברים הניכרים מ\"ט קאמר שם בתחלה רב אמר קיבל דוד לשון הרע דכתיב וכו' מכדי חזייה דשיקרא הוה כי הדר אלשין עליה מ\"ט קיבלה מיניה וכו' למה צריך להניח ההקדמה הזו אפילו אם לא חזייה דשיקרא הוה גם כן אסור לקבל ממנו ולהאמינו בהחלט רק לחוש בעלמא לשמור את עצמו אבל לא להפסיד עי\"ז לאחרים וכנ\"ל בכלל ו' סי\"א ובשלמא לשמואל דדברים הניכרים חזא ביה אף דבעלמא אסור להפסיד עי\"ז לחבירו וכמו שנבאר לקמן דמן התורה אף שאנו משערים שהאמת עם האחד אסור להפסיד את חבירו הפסד ממש כי אם ע\"י עדים מ\"מ הכא דמלך הוא שאני מפני חוק המלכות ובתורת קנס לא ע\"פ ב\"ד (וראיה דאל\"ה מאי שייך ע\"ז שפסק דוד לבסוף שיחלקו ביניהם את השדה ומה שייך דוקא לציבא) ויש למלך רשות לעשות כן מפני הצורך כמו שראיתי ג\"כ בכעין זה באדרת אליהו בפ' משפטים דהריגת שמעי בן גרא היה ג\"כ על פי חוק המלוכה בלבד אבל לעת עתה שלא ידעה הגמרא מדברים הניכרים רק תמיה בעלמא איה בן אדוניך בוודאי לא היה לו לפסוק תיכף קנס על מפיבושת כיון שלעת עתה לא נתברר בדעתו שיש עולה על מפיבושת מה שייך בזה שקנסו דוד ע\"פ חוק המלוכה וכ\"ש לפי מה שהשיב מפיבושת עבדי רמני וכו' והכחישו לציבא בוודאי אין כאן שום דברים ניכרים ואם כן אפילו לא מצאו מתחלה לציבא דשקרן הוא ג\"כ יהא אסור לקבל ממנו די\"ל דלהגדיל הפלא על דוד קאמר מכדי חזייה דשיקרא הוא וכו'. ויש לומר עוד באופן אחר והוא דרב אף דלא ס\"ל הדברים הניכרים של שמואל מ\"מ היה שם דבר הניכר קצת במה שלא בא מפיבושת עם ציבא בשעת מעשה וכמו ששאלו דוד בעצמו איה בן אדוניך וס\"ל לרב דעי\"ז לבד היה מותר ג\"כ לדוד להאמין לציבא על מפיבושת רק מפני שמצא כבר בפעם אחרת שקרן לציבא ס\"ל לרב דשוב אין לו להאמינו לציבא ע\"י דברים ניכרים קצת כאלו ולכך קאמר מכדי חזייה דשיקרא הוא כו' ** ושמואל השיבו דדברים הניכרים גמורים חזא ביה כמו שנכתוב לקמן בס\"ק כ\"ו (וא\"כ יהיה ראיה דע\"י דברים ניכרים קצת ג\"כ מותר לקבל לשה\"ר ודלא כמ\"ש בפנים) ויש לתפוס כתירוץ הראשון לדינא דספיקא דאורייתא הוא ובכל גווני אין להאמין אם לא ע\"י דברים ניכרים ממש. אבל זה אין לתרץ דלהכי קאמר מכדי חזייה וכו' משום דרב ס\"ל ג\"כ כשמואל דהיה שם דברים הניכרים אך משום דכבר בפעם אחרת מצאו שקרן בדבר ס\"ל לרב דלא מהני דברים הניכרים (ויולד מזה דין חדש דלא כמ\"ש לקמן בס\"ק כ\"ה דהלכה כרב באיסורי) דא\"כ הו\"ל לשמואל לומר לא קיבל דוד לשה\"ר דהא דברים הניכרים חזא ביה ומדקאמר דברים הניכרים וכו' משמע דשמואל הוליד סברא זו מזה הפסוק וא\"כ אנו מוכרחין לומר דלרב לא היה שם דברים הניכרים וא\"כ מ\"ט קאמר מכדי חזייה אלא ע\"כ כנ\"ל. היוצא מכל דברינו דבלא דברים הניכרים ממש אסור להאמין אפילו אם לא נמצא עד עתה שקרן בדבר, ובדברים ניכרים ממש מותר אפילו נמצא שקרן בפעם אחרת, ושם בגמרא מיירי לענין רכילות ומסתמא ה\"ה בלשה\"ר, וכן משמע פשטא דלישנא דסמ\"ג והגהות מיימוני, ועפ\"ז כתבתי היתירא דדברים הניכרים בסוף סעיף י\"א, ועתה נבוא לבאר כל דברינו שבפנים כל פרט על מקומו וכדרכנו בעז\"ה. (באר מים חיים) הגה\"ה: ולבד זה הלא נשארה הגמרא מתחלה בקושיא שמן מימרא אחרת דרב משמע שלא קיבל דוד לשון הרע ע\"ש וע\"כ משום דדברים הניכרים חזא ביה וכיון דיש ספיקא בדברי רב גופא היכי סבירא ליה אין לנו לדחות דברי שמואל מהלכה וכלל זה כתב בספר יד מלאכי בסימן קנ\"א בשם הראשונים. אם כן איתרעו ליה הדברים הניכרים לגמרי כי הלא פסח היה והיה לו לדוד לדונו למפיבושת לכף זכות לחשוב שמניעת ביאתו היה על ידי ציבא באיזה סיבה כמו שהיה האמת לבסוף שעבדו רימהו, ולזה קאמר הגמרא מכדי חזייה דשיקרא הוא כו' דעל ידי זה מגדיל רב הפלא על דוד דקבלה הראשונה שהאמין לציבא וקבל דבריו שהרי השיב לו הנה לך כל אשר למפיבושת גם כן שלא כדין היה ולכך הביא פסוק הראשון, ושמואל סבירא ליה דמתחלה על תנאי היה כמ\"ש רש\"י ומה שלא חזר דוד לבסוף מדבריו כשהשיב לו מפיבושת על מניעת ביאתו משום דאחר כך ראה בו דברים הניכרים בעצמו. (הגהה) (כג) לשפטו לצד זכות. והסברא מבוררת לעיל בכלל ו' ס\"ז ובכלל זה ס\"ז ע\"ש. ומ\"ש שלילת המעלות הוא כנ\"ל בכלל ה' מס\"ב ולהלן. (כד) כיון שהוא איש בינוני. זה שייך אם הוא מספר עליו שעשה או שדיבר דבר שאינו הגון ואפילו אם הוא בעניני שלילת המעלות פשוט הוא דהמטה אזנו לשמוע את דברי המספר בהציעו את גודל חסרונותיו של אחד בחכמה או בשארי דברים ועי\"ז נתבזה בעיניו אף אם הוא יודע ג\"כ שהדבר אמת בכלל מקבל לשה\"ר הוא מצד רוע בחירתו לחייב את חבירו ולשמוח לגנותו וכמ\"ש ר' יונה במאמר רי\"ז כי דרך הישר לכסות על כל פשעים ולשבח את האדם כי נמצא בו דבר טוב ודרך האויל לחפש מומי בני אדם ואשמתם ויתן בהם דופי ולא ידבר לעולם בשבח ודבר טוב הנמצא בם וכמ' ש לעיל בכלל ו' בס\"ט דכל שיש על המספר איסור עבור ספורו יש על המקבל איסור עבור קבלתו. (כה) מותר לחאמין ולקבל. ודע דכל זה אם יש בהשמיעה ההיא תועלת על להבא דהיינו כדי להזהר מאיש זה מאד על להבא ולהתרחק מחברתו עד שיוודע לו ששב מדרכו הרעה וכיו\"ב דבאופן זה אין על המספר ג\"כ איסור דאי לא\"ה אסור להטות אזנו לשמוע את הסיפור שבשמיעתו מביא את המספר לידי איסור וכנ\"ל בכלל ד' סעיף ד'. ודע עוד דמה שהתרנו בפנים הוא אפילו אם היה המספר עבד או אשה, ונמצא ג\"כ כבר שקרן בדבר, דהיינו שגינה לאיש הזה גופא שלא בפניו בפעם אחרת בענין אחר ונמצא אח\"כ שלא כדבריו, אפ\"ה בזה כיון דדברים הניכרים גמורים חזא ביה בהנחשד מותר להאמינו, כדקאמר שם בגמרא שבת הנ\"ל מכדי חזייה דשיקרא הוא וכו' וציבא עבד ג\"כ היה אפ\"ה קאמר שמואל אח\"כ דמשום דברים הניכרים מותר להאמינו. (באר מים חיים)",
    "char_count": 6155,
    "word_count": 1225
  },
  {
    "id": 73,
    "type": "lashon_hara",
    "klal": "כלל ז",
    "seif": "יא",
    "title": "כלל ז - סעיף יא",
    "content": "<< ·  חפץ חיים - הלכות לשון הרע ז · יא · >> לוח יומי: שנה מעוברת - ה' כסלו, י\"ד אדר ב', כ\"ד תמוז. ודוקא אם הם נכרים ממש, דהינו (כו) שהם מגיעות לענין הספור, וגם ראה את הדברים הנכרים בעצמו. אבל אם הם רחוקין מזה רק הוא כעין דבר הנכר קצת, או שלא ראה את הדברים הנכרים בעצמו (כז) רק שמען מפי אחרים, אין לו בזה שום יתרון כלל. (כו) שהם מגיעות. הוא מדברי מהרש\"א בחידושי אגדות בשבת (נ\"ו ע\"א) ד\"ה דברים הניכרים חזא ביה עי\"ש בפירושו ובאמת גם מדברי רש\"י ז\"ל בד\"ה דברים הניכרים משמע גם כן דלא סמך דוד על זה לחוד דלא כיבס מפיבושת בגדיו ולא עשה שפמו מדכתב רש\"י שם בא\"ד והוא השיבו קשה אין לי לצעוק אלא על מי שהביאך הלום הנה שמצטער על שובו עכ\"ל משמע בהדיא דמזה הוכיח דוד שמה שלא כיבס בגדיו היה מפני צערו על שחזר דוד ובזה נשלם הדברים הניכרים אבל בלא זה לא נקרא עדיין דברים ניכרים ממש אף דהוי דברים ניכרים קצת, ומה שהשיבו דוד מתחלה למה תדבר עוד דבריך וכו' תחלקו את השדה דעת דוד היה אז כדי לשמוע ממנו מה יתנצל עוד בזה כדי להבין מה היה כוונתו במה שלא כיבס בגדיו אם שנצטער על צרת דוד או להיפך וכמו שכתב מהרש\"א עי\"ש, וכן מצאתי בהדיא במהרש\"ל בד\"ה והוא השיבו קשה וכו' נ\"ב פירוש זה מוכיח על הדברים הניכרים שראה עכ\"ל משמע מיניה בהדיא דדעת רש\"י ג\"כ כדברי מהרש\"א ועיין במהרש\"א שם, ובלאו הכי דברי מהרש\"א מסתברא מאוד לדינא, ובפרט בעניננו דאיסור דאורייתא הוא בודאי אין להקל בזה נגד המהרש\"א והמהרש\"ל אף שנראה שהם מחולקין בפירש\"י להמעיין במהרש\"א שם, עכ\"פ לדינא הם שניהם מסכימים לדעת אחת. (כז) רק שמען מפי אחרים. פשוט הוא דזה גופא אסור להאמין רק לחוש. (באר מים חיים)",
    "char_count": 1430,
    "word_count": 288
  },
  {
    "id": 74,
    "type": "lashon_hara",
    "klal": "כלל ז",
    "seif": "יב",
    "title": "כלל ז - סעיף יב",
    "content": "<< ·  חפץ חיים - הלכות לשון הרע ז · יב · >> ודע, דאפלו דברים הנכרים ממש, אינו מועיל רק לענין, שעל ידי זה יהיה מתר להאמין בעצמו את הדבר שמספרין לו, אבל לענין לילך אחר כך ולספר דבר זה לאחרים, לא מהני {לא מועיל}, דלא עדיף, מאם ראה בעצמו דבר גנות על חברו, (כח) שאסור לספר אחר כך לאנשים, וכמו שמבאר לעיל בכלל ד' סעיף ג' וד'. ודע עוד (כט) דבכל אפן אסור לסמך על התר זה של דברים הנכרים ממש (ל) להפסידו על ידי זה בממון (לא) או להכותו. (כח) שאסור לספר אח\"כ. אם לא שהוא מוחזק בעיר מפני רוע מעשיו לאדם רשע וכמ\"ש לקמן בכלל ח' בס\"ז, או שהוא בדברים שבין אדם לחבירו שצריך לקנא לאמת ולעזור לאשר אשם לו, וכמ\"ש ר' יונה במאמר רכ\"א ורכ\"ח וכפי מה שנבאר אי\"ה לקמן בכלל י' היטב את הענין הזה באיזה אופן מותר זה הדבר, ואז אפילו אם לא ראה זה הדבר בעצמו רק אחרים הגידו לו שפלוני עשה עולה לפלוני והוא יש לו על זה דברים הניכרים ממש שהוא אמת נ\"ל שהוא מותר לספר דבר זה לאחרים ולהסביר לפניהם האיך שנראה בעיניו ג\"כ שהוא דבר אמת כדי שעי\"ז יתעוררו לעזור לאשר אשם לו ולקנא לאמת. (כט) דבכל אופן. אפילו במקום דמותר לספר לאחרים כגון לקנא לאמת וכנ\"ל בס\"ק כ\"ח אפ\"ה אסור להפסידו. (ל) להפסידו עי\"ז. ואיירי בדין זה (וה\"ה בדינים הראשונים דהיינו מסיח לפי תומו ומהימן ליה כבי תרי) כגון שיצא דבה עליו בדבר שאם היה אותו הדבר אמת גם ממונו מותר להפסידו, כגון שיצא קול עליו בענין מלשינות וכדומה לזה (ואף דממון מלשין אסור לאבדו בידים כמבואר בח\"מ בסימן שפ\"ח עכ\"ז נ\"מ לענין לשמור את עצמנו שלא להזיקו להמלשין הזה דלא אמרו רק דאסור לאבדו בידו והטעם כמבואר בב\"ק קי\"ט עי\"ש אבל לא בכה\"ג) ויש דברים הניכרים לזה שהוא אמת, מכל מקום כיון דלא נתברר הדבר אסור להפסידו. ואם תרצה לידע שורש הדברים עיין לקמן בח\"ב בהלכות רכילות כלל ו' בבאר מים חיים ס\"ק כ' שם ביררנו דין זה מהפוסקים לענין רכילות דהיינו שהיה לו היזק גדול בעיסקא ויצא קול על אחד שהוא עשה לו ההיזק הזה ויש על זה דברים ניכרים ממש מכל מקום אסור לתפוס ממנו ממון אפילו שלא בעדים בשביל זה כל זמן שלא נתברר הדבר, רק יכול לתובעו שילך עמו לדין והוא הדין בעניננו. (לא) או להכותו. פשוט הוא דאין להכות חבירו ע\"י השערת אומדן דעת לבד. ואין להקשות על זה מהא דאמרינן בב\"מ (כ\"ד ע\"א) דמר זוטרא חסידא אגניב ליה כסא דכספא מאושפיזא וחזייא לההוא בר בי רב דמשי ידיה ונגיב בגלימא דחבריה אמר היינו האי דלא איכפת ליה אממונא דחבריה וכפתיה ואודי ופי' הרא\"ש דהכפייה היא בשוטי אלמא דמותר להכות לחבירו ע\"י השערה של אומדן דעת בלבד, דזה אינו, דהכלי לא של מר זוטרא היה אלא של אושפיזו היה כדפירש\"י וכן פירש הנ\"י והגירסא בגמרא צ\"ל מאושפיזיה כמו דאיתא באלפס, ומר זוטרא חסידא דיין היה בדבר זה, ולבית דין ודאי דמותר להכות לפי צורך שעה כמו שמפורש בכמה מקומות, וה\"ה אם לא היה רואה מר זוטרא בעצמו רק שבאו עדים והעידו לפני ב\"ד כמעשה דחזא מר זוטרא ג\"כ מותר לקבלם ולהכותו כדי שיודה, וזה לא הותר רק מפני צורך שעה, אבל ע\"פ התורה פשיטא הוא דאין דברים הניכרים מועיל כעדים לענין זה שיהא מותר להכותו כדי להוציא ממנו החפץ כמו דאין מועיל לענין שיהא מותר להוציא ממנו ממון, אפילו אם הדברים הניכרים הוא במאוד, שהוא אומדנא רבה שאין למעלה הימנו, כמו שנפסק בח\"מ בסימן ת\"ח ע\"ש ובתשובת מהרי\"ק בסימן קכ\"ט שכתב דכמו דלענין דיני נפשות אמרינן בסנהדרין (ל\"ז ע\"ב) באחד שרץ אחר חבירו לחורבה ורצתי אחריו ומצאתי חרב בידו והרוג מפרפר ודמו מטפטף דלא מחייבינן ליה מיתה על זה, כן ה\"ה באופן זה בדיני ממונות אפילו אם יהיה אומדנא גדולה על עצם המעשה כי האי, ג\"כ לא מחייבינן ליה, דעל פי שנים עדים אמר רחמנא, והעתקתי בסוף הספר את תשובתו, והלא זה בודאי עדיפא מאומדנא דמר זוטרא, אלא טעם מר זוטרא היה לפי צורך שעה כמו שכתבנו וזה לא שייך רק בבית דין, שלהם הותר הדבר מפני צורך שעה, אבל ליחיד כה\"ג אפילו יש לו עליו אומדנא רבה שגנב ממנו החפץ ויכול לברר בעדים שהחפץ הוא שלו (דאי אין יכול לברר בעדים שהחפץ הוא שלו אפילו אם היה רואה בעיניו שגנב מאתו דבר ותובעו בינו לבין עצמו והוא כופר בו אעפ\"כ אסור לו להכותו כדי שיתן לו החפץ שלו ולא אמרינן בזה עביד אינש דינא לנפשיה כמבואר בח\"מ בריש סימן ד') אפ\"ה אין מותר לו להכות את חבירו, דלא שייך בזה עביד אינש דינא לנפשיה והוי כמו דיין בדבר, דאפילו דיין אין מותר לו בזה להכות עפ\"י דין, רק מפני צורך שעה התירה להם התורה וכדאיתא בסנהדרין (מ\"ו ע\"א) ובריש ח\"מ אבל לא ליחיד לעצמו, וכן מצאתי אח\"כ בעז\"ה בספר תורת חיים שמר זוטרא חסידא רק דיין היה בדבר זה. (באר מים חיים)",
    "char_count": 3906,
    "word_count": 772
  },
  {
    "id": 75,
    "type": "lashon_hara",
    "klal": "כלל ז",
    "seif": "יג",
    "title": "כלל ז - סעיף יג",
    "content": "<< ·  חפץ חיים - הלכות לשון הרע ז · יג · >> לוח יומי: שנה פשוטה - ג' כסלו, ג' ניסן, ג' אב. שנה מעוברת - ו' כסלו, ט\"ו אדר ב', כ\"ה תמוז. ולפעמים (לב) נתן רשות לבית דין מפני צרך שעה, כגון, שאחד בא לצעק לפניהם על דבר גנבה שנגנב ממנו, והוא משער בודאי בדברים הנכרים ממש, שפלוני גנב ממנו החפץ, וגם הבית דין רואין את הדברים הנכרים, או שעדים העידו לפניהם על הדברים הנכרים, נתן להם רשות להכותו, כדי שיודה. אבל ליחיד, או אפלו לבית דין, רק שלא נתברר להם הדברים הנכרים, כי אם על ידי התובע, לא נתן רשות הזה. (לב) ניתן רשות וכו'. הוא ממעשה דמר זוטרא הנ\"ל וכפי מה שביארתי לעיל בס\"ק ל\"א. ומ\"ש בפנים והוא משער בודאי בדברים הניכרים ממש, אף דשם במעשה דמר זוטרא אמרינן בגמרא דחזיא לבר בי רב דמשי ידיה ונגיב בגלימא דחבריה וזה לא הוי כי אם דבר הניכר קצת צ\"ל פשוט דלא דמי כלל לעניננו דהתם הלא כתב הרא\"ש דידוע היה שאחד מבני הבית גנבו וא\"כ כיון דעל שאר בני הבית של מר זוטרא לא היה שום דבר הניכר כלל ובחזקת כשרים הם לגמרי ועל זה יש דבר הניכר קצת א\"כ בודאי יש לתלות בזה ולא באחר וחשוב כדבר הניכר ממש משא\"כ בעניננו דאנו רוצין להחזיק על אחד מבני העיר ולומר שהוא גנב את זה החפץ מטעם דבר הניכר קצת אין לומר כן דבוודאי כשנדקדק בכל אנשי העיר ימצאו הרבה כמוהו שאין נזהרין כ\"כ בממון חבריהם בענינים כאלו לנגב ידיהם בגלימא דחבריה וכיוצא בזה ולכן צריך דבר הניכר שיורה על עצם הגניבה וכנ\"ל בס\"ק כ\"ו בשם המהרש\"ל והמהרש\"א עי\"ש. (באר מים חיים)",
    "char_count": 1299,
    "word_count": 264
  },
  {
    "id": 76,
    "type": "lashon_hara",
    "klal": "כלל ז",
    "seif": "יד",
    "title": "כלל ז - סעיף יד",
    "content": "<< ·  חפץ חיים - הלכות לשון הרע · ז · יד · >> ומזה תראה, כמה אנשים טועין בענינים אלו, שאם נגנב להם חפץ, ויש להם על אחד חשד, אומרים לטובי העיר, שיש להם על אחד דברים הנכרים, והם מכים ועונשין, שלא מן הדין, כדי שיודה. ובאמת הוא שלא כדין, דלו יהא דדברים הנכרים הוא כמו ראיה לעצם המעשה, וטובי העיר חשיבי כמו בית דין, הלא צריך, שידעו מתחלה שנגנב, וגם עדים להדברים הנכרים, או שהם בעצמם יראו (כמו במעשה דמר זוטרא), אבל לא לסמך על התובע ולהכות את ישראל בחנם. ואפלו רק להאמין לתובע בלב, שאיש זה גנב מאתו, אסור מפני קבלת לשון הרע, ועל אחת כמה וכמה לסמך על זה ולהכותו, דאסור גדול עושים בזה, ועוברים על לאו ד\"לא יוסיף\".",
    "char_count": 605,
    "word_count": 123
  },
  {
    "id": 77,
    "type": "lashon_hara",
    "klal": "כלל ח",
    "seif": "א",
    "title": "כלל ח - סעיף א",
    "content": "<< ·  חפץ חיים - הלכות לשון הרע · ח · א · >> לוח יומי: שנה פשוטה - ד' כסלו, ד' ניסן, ד' אב. שנה מעוברת - ז' כסלו, ט\"ז אדר ב', כ\"ו תמוז. אין חלוק באסור ספור לשון הרע, בין אם המספר איש או (א) אשה, קרוב או רחוק, אף דרגילות הוא כמה פעמים, (ב) שלא יקפיד האיש, שנאמר הגנות עליו, על המספר מצד אהבת הקרבה אשר ביניהם, וגם דרך קרוב הוא, כשמספר לאחד על קרובו, איננו מכון לגנותו בעצם, רק מפני קנאת האמת, שלפי דעתו, שלא כהגן עשה לאיש פלוני בענין פלוני, אף על פי כן (ג) אם טעה בדמיונו בזה, דהינו, שמהר להחליטו לכף חוב, ועל פי אמת לא היה חיב בזה, אין דבר זה יוצא מכלל לשון הרע גמורה. (א) \"'אשה וכו' קרוב וכו\"\". כל זה נלמד ממעשה דיוסף וממעשה דמרים שהיתה אחותו. ומ\"ש דלפי דעתו וכו', כי ז\"ל הספרי פיסקא ער\"ה והרי דברים ק\"ו ומה מרים שלא דיברה אלא שלא בפניו של משה ולהנייתו של משה וכו' ולכאורה מה כוונת הספרי בזה ונוכל לומר בפשיטות דידוע שכונתם כדיבורם לא היה ח\"ו לגנותו למשה רבנו ע\"ה רק שלפי דעתם עשה שלא כדין במה שפירש מצפורה, וסברת הספרי דמה שדיברו ביניהם בזה הוא משום דנחלט בעיניהם דשלא כדין עשה שחשבו דאין קדושת נבואתו גדולה משאר נביאים שיצטרך עי\"ז לפרוש ממנה כמו שנאמר הרק אך במשה וכו' על כן הוסכם ביניהם שיראו להוכיחו עבור זה, ואף דכל זה הדיבור היה להנייתו של משה לשם שמים כדי להוכיחו אחר זה במה שפירש ממנה, ומבואר לקמן בכלל י' שאם נתברר לו שאחד עשה עולה לחבירו מותר לספר הדברים לבני אדם אם כונתו לתועלת עי\"ש היטב, וא\"כ מותרים היו לדבר ביניהם בענין זה אעפ\"כ נענשו משום לשון הרע משום ההחלטה שנחלט בעיניהם שעשה שלא כדין כמו שאמרו הרק אך וגו' דלא היה להם להחליט לעת עתה כל זמן שלא דרשו מאתו טעם הדבר *. (באר מים חיים) ובעסקי בענין זה אמרתי לבאר מה דאיתא בספרי פיסקא צ\"ט ומה מרים שלא נתכונה לדבר באחיה לגנאי אלא לשבח ולא למעט מפריה ורביה אלא לרבות וכו' המתכוין לדבר בחבירו לגנאי ולא לשבח וכו' על אחת כמה וכמה, היינו דלא כוונו לפחות גדולת נבואתו, רק שחשבו שאין מעלת נבואה בעולם יותר מנבואת האבות ונבואתם, כמו שמסיים הספרי על הכתוב הרק אך במשה דבר ה' והלא אף עם אבותינו דיבר הקב\"ה ולא פירשו מפריה ורביה, וכונתם היה דאף שקדושתו הוא כקדושת האבות אף על פי כן לא היה לו לפרוש ממנה וזהו השבח שכוונו עליו. ועיין היטב באבות דר' נתן פרק ט' ומשמע שהוא מחולק עם הספרי וצ\"ע. (הגהה) (ב) \"'שלא יקפיד\"'. הוא ג\"כ ממעשה דמרים הנ\"ל שמשה רבנו ע\"ה לא הקפיד על זה כמ\"ש והאיש משה עניו מאוד וכמו שכתב הרמב\"ם בסוף הלכות טומאת צרעת ואעפ\"כ נענשה מרים בצרעת. (ג) \"'אם טעה בדמיונו\"'. מה דתלינן באם טעה היינו דוקא בבין אדם לחבירו וכונתו לקנא לאמת וכמ\"ש בפנים, ועיין היטב לקמן בכלל י' הדין הזה בכל פרטיו, אבל בלא זה בכל גווני אסור כמש\"כ לעיל בכלל ד' עי\"ש. (באר מים חיים)",
    "char_count": 2422,
    "word_count": 486
  },
  {
    "id": 78,
    "type": "lashon_hara",
    "klal": "כלל ח",
    "seif": "ב",
    "title": "כלל ח - סעיף ב",
    "content": "<< ·  חפץ חיים - הלכות לשון הרע · ח · ב · >> ועתה נתחיל לבאר על מי אסרה התורה לספר לשון הרע. אסור לשון הרע הוא בין על איש או אשה, ואין חלוק (ד) בין אשתו לאשה אחרת, ורבים נכשלין בזה, בעונותינו הרבים, שהתר בעיניהם לספר גנות על אשתו ובית חותנו לפני אחיו ובית אביו, ומדינא אין שום נפקא מנה בזה, אם לא שהוא מכון בזה לתועלת על להבא ולא לגנותם, וגם לא יערב בדבריו שום שקר, וכל דינו הוא כפי מה שמבאר לקמן בכלל י' מסעיף י\"ג ואילך, עין שם. (ד) בין אשתו לאשה אחרת . דכלל כללה לנו התורה לא תלך רכיל בעמיך מי שהוא בכלל עמיך ולשון הרע גם כן נכלל בלאו זה כמו שכתוב הרמב\"ם בפ\"ז מהלכות דעות ה\"ב, ועוד ראיה מכתובות (מ\"ו ע\"א) אזהרה למוציא שם רע מנין תלמוד לומר לא תלך רכיל בעמיך הרי דלאו זה קאי גם על אשתו, וזה ידוע הוא דלאו זה כולל אפילו על אמת כמש\"כ הרמב\"ם בהלכה הנ\"ל. (באר מים חיים)",
    "char_count": 766,
    "word_count": 164
  },
  {
    "id": 79,
    "type": "lashon_hara",
    "klal": "כלל ח",
    "seif": "ג",
    "title": "כלל ח - סעיף ג",
    "content": "<< ·  חפץ חיים - הלכות לשון הרע ח · ג · >> לוח יומי: שנה פשוטה - ה' כסלו, ה' ניסן, ה' אב. שנה מעוברת - ח' כסלו, י\"ז אדר ב', כ\"ז תמוז. ולפעמים (ה) שיך אסור לשון הרע, אפלו על קטן, כגון, לספר גנותו של יתום קטן, שמגדלין אותו אחרים בתוך ביתם, דעל ידי זה יוכל להסבב, שיגרשו אותו מאתם, וכן כל כהאי גונא, היכא שעל ידי ספורו יסובב להזיק להקטן או להצר לו על ידי זה (ואם הוא דבר, מפורסם על קטן זה, עין לעיל בכלל ב' סעיף ג' וסעיף ט' ובחלק ב' בכלל ב' סעיף ג'). ואם מכון בספרו לסלק הנזקין, שבאין על ידי זה הקטן, (ו) ולהדריך אותו בדרך ישרה מתר, אך צריך, שידע מתחלה בברור, שהספור הוא אמת, ולא למהר לסמך על זה ששמע מפי אחרים, וכמו שיבאר לקמן בכלל י', עין שם היטב, (ז) גם צריך לראות את הנולד על ידי ספורו, כי פעמים הרבה יוצא משפט מעקל מענינים כאלו. (ה) שייך וכו'. מה שציירתי ביתום ולא בשאר קטן משום דאין מצוי שיבוא היזק או שאר דבר המיצר לקטן ע\"י מה שמספרין גנותו, ואין הכי נמי אם הוא רואה שע\"י דיבורו יסובב לו ריעותא דינו כיתום. (ו) ולהדריך כו'. כ\"כ הרמב\"ם בפ\"ו מהל' דעות הלכה י'. (ז) גם צריך. כי פעמים יזדמן שע\"י שיגרש אותו המחזיקו יבוא לסכנת נפשות או יצא לתרבות רעה ח\"ו. (באר מים חיים)",
    "char_count": 1069,
    "word_count": 224
  },
  {
    "id": 80,
    "type": "lashon_hara",
    "klal": "כלל ח",
    "seif": "ד",
    "title": "כלל ח - סעיף ד",
    "content": "<< ·  חפץ חיים - הלכות לשון הרע · ח · ד · >> ודע, דאסור ספור לשון הרע הוא אפלו על עם הארץ, כי גם הוא בכלל עם ה' וצבאותיו, שהוציאם ממצרים וכל שכן אם הוא תלמיד חכם, בודאי המספר לשון הרע עליו עונו גדול הרבה יותר, ואמרו חז\"ל: כל המספר אחר מטתו של תלמיד חכם נופל בגיהנם, שנאמר וכו', וכמה פעמים נכנס על ידי זה בכלל מבזה תלמיד חכם, וידוע גדל ענשו של המבזה תלמיד חכם, כדאיתא בחלק {דף צ\"ט} (ונפסק כן ביורה דעה בסימן רמ\"ג סעיף ו', שהוא בכלל {במדבר ט\"ו ל\"א}: \"כי דבר ה' בזה וכו' הכרת תכרת הנפש ההיא\"), אך היצר הרע מסית לאדם, דלא שיך כלל דין מבזה תלמיד חכם, רק בזמן הגמרא, שהיו חכמים ביותר, אבל לא על אלו שבזמננו, והוא טעות גמור, דכל תלמיד חכם הוא לפי הדור, ואפלו בזמננו, אם הוא רק ראוי להורות ויגע בתורה נקרא תלמיד חכם, והמבזה אותו, אפלו בדברים בעלמא {סתם}, ואפלו שלא בפניו, עון פלילי הוא, וחיב נדוי על זה, כדאיתא ביורה דעה בסימן רמ\"ג סעיף ז' ובסימן של\"ד בש\"ך סימן קטן ס\"ח, וכל שכן אם התלמיד חכם הזה הוא מורה הוראה בעיר, דבודאי אסור המבזהו הוא חמור הרבה יותר, דמלבד שהוא מכרח להחזיק אותו לחכם ולנהג בו כבוד, אחרי שהוא סומך על הוראותיו, עוד בספורו עליו דברי גנות הוא מונע את הרבים מעבודת ה', כי על ידי זה אמור יאמרו שאר העם: מה נלך ונדרש מאתו עניני הדיני תורה שבינינו, אחרי שלא יוכל לתוך בינינו? ומתוך זה כל אחד בונה במה לעצמו, (ועוד כמה קלקולים, יאריך זכרם, ה' ישמרנו).",
    "char_count": 1258,
    "word_count": 254
  },
  {
    "id": 81,
    "type": "lashon_hara",
    "klal": "כלל ח",
    "seif": "ה",
    "title": "כלל ח - סעיף ה",
    "content": "<< ·  חפץ חיים - הלכות לשון הרע ח · ה · >> לוח יומי: שנה פשוטה - ו' כסלו, ו' ניסן, ו' אב. שנה מעוברת - ט' כסלו, י\"ח אדר ב', כ\"ח תמוז. וכל זה האסור של לשון הרע הוא דוקא על איש, שעל פי דין תורה הוא עדין בכלל \"עמיתך\" דהינו עם שאתך בתורה ובמצות, אבל אותן האנשים, שמכירם, שיש בהם אפיקורסות, (ח) מצוה לגנותם ולבזותם, בין בפניהם ובין שלא בפניהם, בכל מה שהוא רואה עליהם, (ט) או ששומע עליהם, דכתיב: \"לא תונו איש את עמיתו\", ו\"לא תלך רכיל בעמיך\", והם אינם בכלל זה, שאינם עושים מעשה עמך, ונאמר {תהלים קל\"ט כ\"א}: \"הלוא משנאיך ה' (י) אשנא ובתקוממיך אתקוטט\" וכו', ואפיקורס (יא) נקרא הכופר בתורה ובנבואה מישראל, בין בתורה שבכתב ובין בתורה שבעל פה, ואפלו הוא אומר, כל התורה מן השמים, חוץ מפסוק אחד או קל וחמר אחד או גזרה שוה אחת או דקדוק אחד, גם הוא בכלל הזה. (ח) מצוה. ועיין לעיל בכלל ד' בס\"ז ויתבאר לך הכל, ובזה הדין א\"צ להפרטים המבוארים לקמן בכלל י'. (ט) או ששומע. דאין עליהם איסור קבלת לשון הרע וכמו שביארנו לעיל בכלל ז' ס\"ה עי\"ש. (י) אשנא. וז\"ל אדר\"נ פרק ט\"ז ושנאת הבריות כיצד מלמד שלא יכוין אדם לומר אהוב את החכמים וכו' ושנא את עמי הארץ אלא אהוב את כולם ושנוא את האפיקורסין ומסיתים ומדיחין וכו' וכן אמר דוד הלא משנאיך ה' אשנא כו'. (יא) נקרא כו'. כ\"ז מבואר בגמרא בפרק חלק וביו\"ד סי' קנ\"ח וברמב\"ם בהלכותיו. (באר מים חיים)",
    "char_count": 1208,
    "word_count": 241
  },
  {
    "id": 82,
    "type": "lashon_hara",
    "klal": "כלל ח",
    "seif": "ו",
    "title": "כלל ח - סעיף ו",
    "content": "<< ·  חפץ חיים - הלכות לשון הרע · ח · ו · >> ודוקא אם שמע מהם בעצמו דברי אפיקורסות, אבל אם אחרים אמרו לו, אסור לסמך על זה לגנותם, בין בפניהם ובין שלא בפניהם, וגם אין לו להחליט דבר זה בלב כדין אסור קבלת לשון הרע, וכנ\"ל בכלל ו', רק צריך לו לעת עתה לחוש לעצמו (יב) וגם להזהיר לאחרים בסתר, שלא יתחברו לעת עתה עמהם, עד שיתברר הדבר. וכל זה דוקא בשמיעה בעלמא, אבל אם (יג) מחזקין בעיר לאפיקורסים, דינו כאלו מכירם בעצמו. (יב) וגם להזהיר . מבואר הוא ברא\"ש בגדה (דף ס\"א) דכשם שצריך לחוש לעצמו כך צריך לחוש לאחרים ועי\"ש במעי ט. (יג) מוחזקין וכו' . עיין לעיל בכלל ז' בס\"ה ובבמ\"ח שם בסק\"ח מבואר שם מקור דין זה. (באר מים חיים)",
    "char_count": 611,
    "word_count": 127
  },
  {
    "id": 83,
    "type": "lashon_hara",
    "klal": "כלל ח",
    "seif": "ז",
    "title": "כלל ח - סעיף ז",
    "content": "<< ·  חפץ חיים - הלכות לשון הרע ח · ז · >> לוח יומי: שנה מעוברת - י' כסלו, י\"ט אדר ב', כ\"ט תמוז. ודע עוד, דאם מחזק בעיר לרשע (יד) מפני שאר עניני עברות, שמתר עבורם לגנותו, (טו) גם כן דינא הכי {כך}, (ועין בבאר מים חיים הפרטים, שצריך לזה), ואיזהו מחזק? כל שהסכם בפני אנשי העיר לרשע, עד שלא יפל להם בו ספק (מחמת שמועות הרעות, שיוצאות עליו תמיד מעניני נאוף וכיוצא בזה, דברים שנתפשט ידיעת אסורן בכל ישראל), אבל אם יצא עליו קול בעלמא בלבד, אסור לסמך על זה לגנותו, חס ושלום, ואפלו להחליט בלב אסור, וכמו שבארנו לעיל בכלל ז'. (ואף שיראתי מאד להעתיק דין הזה מפני בעלי הלשון, שכשישמעו על אחד שמץ דבר מה, תכף יחזיקו את האיש ההוא למחזק ברשע ויגנו אותו ויתלו את ההתר בספר הזה, עם כל זה לא השמטתיו, כמאמרם ז\"ל בבבא בתרא {דף פ\"ט} על רבן יוחנן בן זכאי, אמרה ומהאי קרא אמרה, {הושע י\"ד י'}: \"כי ישרים דרכי ה' וצדיקים ילכו בם ופושעים יכשלו בם\"). (יד) מפני שאר עניני עבירות. דהיינו דברים שהם ידועים לכל שהוא אסור דאל\"ה אסור לגנותו עבור זה פן לא ידע שהוא אסור וכמו שביארנו לעיל בכלל ד'. (טו) ג\"כ זיינא הכי. אך צריך שיכוין לתועלת דהיינו כדי שיתרחקו בני אדם מדרך רשע כשישמעו שהבריות מגנות פועלי און וגם אולי הוא בעצמו ישוב עי\"ז מדרכיו כשישמע שהבריות מגנות אותו עבור זה, אבל לא יתכוין המספר להנות מהפגם ההוא שהוא נותן בו ולא מצד שנאה שיש לו עליו רק מצד האמת. גם לא יגדיל המספר את העולה יותר ממה שהיא. וגם לא יטמין את עצמו לגנותו בצנעה ובפניו יחניף לו רק כשיספר יספר בפרהסיא, אם לא שיש לו ממנו אימה שיש לאל ידו להרע עמו, או מפני חשש מחלוקת מותר לגנותו בצנעה בפני כל אחד ואחד, והכל יתכוין לשם שמים כדי להשניאו שלא ילמדו ממעשיו, וכל אלו הדברים מקורן מעליות ר\"י המובא בש\"מ לב\"ב ל\"ט ועיין לקמן בכלל יו\"ד. ומ\"ש וכי\"ב דברים שנתפשט וכו' פי' אפילו אם הם מעונות הקלים, רק שנתפשט איסורן בישראל, וכענין שאמרו ב שבת (דף מ') משרבו עוברי עבירה וכו' אמר רבא האי מאן דעבר אדרבנן וכו' וכמו שכתבנו לעיל בכלל ד' ס\"ק ז' ע\"ש. (באר מים חיים)",
    "char_count": 1792,
    "word_count": 357
  },
  {
    "id": 84,
    "type": "lashon_hara",
    "klal": "כלל ח",
    "seif": "ח",
    "title": "כלל ח - סעיף ח",
    "content": "<< ·  חפץ חיים - הלכות לשון הרע ח · ח · >> לוח יומי: שנה פשוטה - ז' כסלו, ז' ניסן, ז' אב. שנה מעוברת - י\"א כסלו, כ' אדר ב', א' אב. ודע, דמה שיש אומרים, {טז} דמתר לספר לשון הרע על בעלי המחלקת, (יז) דוקא אם הוא רואה, שעל ידי שיגלה לפני אנשים את גדל תרמיתם בזה הענין, ויראו שאין הדין עמם, מתוך זה תשבת המחלקת, אבל בלאו הכי {בלי זה} אין שום חלוק בדבר. גם צריך לאלו הפרטים שאבאר: א שהדברים, שעל ידן הסכם בדעתו שהם בעלי מחלקת, ידע מעצמו, ולא יסמך בזה על שמיעה מאחרים, אם לא (יח) שנתברר לו שהוא אמת. ב צריך (יט) שיכון לתועלת הנ\"ל, ולא מצד שנאה. ג אם באפשרותו להשקיט המריבה (כ) באפן אחר, שלא יצטרך לדבר עליהם, כגון, על ידי (כא) הוכחה וכיוצא בזה, אסור לו לספר לשון הרע עליהם, אם לא שהוא ירא להוכיחם, פן כשידעו בעלי המחלקת מזה, שאין דעתו עמהם, יפרו עצתו, ושוב לא יהיה לו עצה, איך לתקן את הדבר, אך בענין כזה צריך שקול הדעת גדול, ולא ימהר להחליט הדבר בדעתו להטיל שם בעלי המחלקת על צד אחד, רק שיתבונן היטב על פי התורה, מי הם בעלי המחלקת. ואם אינו יכול לברר בדעתו הדין עם מי, שב ואל תעשה - עדיף. (טז) דמותר וכו'. כן הוא בירושלמי דפאה פ\"א והביאו הסמ\"ג במצותיו והגהת מיימוני בפ\"ז מהלכות דיעות. ומה שכתבתי בשם י\"א, הוא משום דהרי\"ף והרא\"ש בסוף פרק במה מדליקין שהביאו כל עניני לשון הרע לא הביאו להירושלמי זה וגם הרמב\"ם השמיטו מכלל דלא סבירא להו וכן כתב הגאון ר' רפאל ז\"ל בספרו מרפא לשון דהרמב\"ם לא סבירא ליה להיתר זה *. (באר מים חיים) הגה\"ה: ואפשר דלפי מה שביארנו בפנים דברי הירושלמי גם הם יודו לזה לדינא אך הם הבינו את הירושלמי בפשיטות דבכל גווני מותר ואם כן הירושלמי סותר לגמרא דידן דמ\"ק כמו שנכתוב בס\"ק שאחר זה על כן השמיטו את הירושלמי הזה. ואין ראיה להיתר זה ממה שאמרו ב גיטין (דף לא) מקמי פלגאה ניקום אדפשר שאז היה מפורסם דבר זה שהוא פלגאה. ע\"כ הגה\"ה. (הגהה) (יז) דוקא וכו'. כ\"כ בגליון הש\"ס ירושלמי וז\"ל לשון הרע על בעלי מחלוקת, עיין מ\"א סימן קנ\"ו, והטעם בזה כדי להשקיט המחלוקת כמו התם דהגידו לדוד ענין אדוניהו שסיבב מחלוקת על מלכותו של שלמה וכשנודע לדוד נשקט הריב וכו', ובזה נתיישב מה ששמעתי מקשים מהא דאמרינן במ\"ק (דף ט\"ז) וקיי\"ל כן בשו\"ע חו\"מ דשליח ב\"ד יכול להגיד לב\"ד כל החירופין ובזיונות שאמר לו הבעל דין ואין בזה משום לשון הרע, והש\"ס יליף לה מדכתיב העיני האנשים ההם תנקר ופירש\"י דאי לאו דשליח אמרו למשה מנא הוי ידע, ואיך מוכח משם דשאני דתן ואבירם שהיו בעלי מחלוקת של משה, ולפמ\"ש אתי שפיר דשם פשיטא שלא היה לו להגיד דהרי מגדיל המדורה ועל כרחך דשליח בית דין מותר עכ\"ל. (יח) שנתברר לו כו'. היינו באופן שנתבאר לעיל בכלל ז' שמותר לקבל לשון הרע ועי\"ש במקור החיים סעיף י\"ב ובבאר מים חיים ס\"ק כ\"ח כ\"ט ל' ועי\"ש היטב כי כל הדינים הנזכרים שם שייכים גם כן כאן. (יט) שיכוין לתועלת. מקור לדין זה עיין לקמן בכלל י' ס\"ק י' בבאר מים חיים. (כ) באופן אחר. עיין לקמן כלל י' ס\"ק י\"א. (כא) הוכחה. עיין לקמן כלל י' ס\"ק ז'. ומה שכתבתי שב ואל תעשה, כי על פי הרוב אנו רואין מי שמערב את עצמו בענינים כאלו ואינו מדקדק היטב להזהר בכל הפרטים, אפילו אם לא יחסר כי אם פרט אחד מכל מה שכתבנו, לבד מה שנשאר עליו עון לשה\"ר, עוד הוא מעורר מדנים עי\"ז יותר ויותר, ומגדיל התבערה של המחלוקת. ואם הוא אדם חשוב בא עי\"ז גם כן לחילול השם. (באר מים חיים)",
    "char_count": 2900,
    "word_count": 584
  },
  {
    "id": 85,
    "type": "lashon_hara",
    "klal": "כלל ח",
    "seif": "ט",
    "title": "כלל ח - סעיף ט",
    "content": "<< ·  חפץ חיים - הלכות לשון הרע ח · ט · >> ודע עוד, דאפלו (כב) לבזות ולחרף את המתים גם כן אסור, וכתבו הפוסקים, דיש תקנה וחרם קדמונים, שלא להוציא לעז ושם רע על המתים. וכל זה אפלו אם המת עם הארץ, וכל שכן אם הוא תלמיד חכם, בודאי המבזה אותו עון פלילי הוא, וחיב נדוי על זה, כמו שנפסק ביורה דעה בסימן רמ\"ג סעיף ז'. ואסור של המבזה תלמיד חכם הוא אפלו אם מבזה אותו בעצמו, (כג) וכל שכן שאסור לבזות את דברי תורתו. (כב) לבזות ולחרף וכו'. הוא מדברי המרדכי ריש פרק החובל עי\"ש. ומ\"ש דיש תקנה וכו', כן כתב המרדכי שם באותו הפרק והובא דין זה באו\"ח סימן תר\"ו. (כג) וכל שכן וכו'. ומה שנמצא לפעמים בדברי הגאונים בדורות שלפנינו שאחד מקנטר לחבירו, היינו רק בויכוחים שהיה ביניהם בדברי תורה וכונתם היתה לשם שמים, לפי שראו שהדבר אינו מוסכם להלכה וכדי שלא יסמכו העולם על זה ויצא מכשול מזה על כן כתבו מה שכתבו, אבל לא נתכוונו ח\"ו מעולם להלעיג ולהתלוצץ אחד מחבירו, כי אפילו אם הלעג ההוא היה אמת, הלא ידוע הוא דאסור לגנות אפילו על אמת. (באר מים חיים)",
    "char_count": 920,
    "word_count": 186
  },
  {
    "id": 86,
    "type": "lashon_hara",
    "klal": "כלל ח",
    "seif": "י",
    "title": "כלל ח - סעיף י",
    "content": "<< ·  חפץ חיים - הלכות לשון הרע ח · י · >> לוח יומי: שנה פשוטה - ח' כסלו, ח' ניסן, ח' אב. שנה מעוברת - י\"ב כסלו, כ\"א אדר ב', ב' אב. ועתה נבאר לפני מי אסור לספר לשון הרע. דע, דאין שום חלוק באסור הספור, בין אם הוא מספר לאנשים אחרים, קרוביו או רחוקיו או לאשתו, אם לא שהוא דבר, שצריך להודיעה מפני התועלת, שתהיה מזה על להבא, כגון, שהיא מקפת לאנשים רעים, שיהיה קשה אחר כך להוציא מהם, על כן הוא מספר לה את טבעם הרע ומזהירה, שלא להקיף להם. והוא הדין, ששתף יספר כזה לשתפו על איזה אנשים, שבדעתו אינם בחזקת נאמנים, וכל כהאי גונא, (וכעין שאמרו בקדושין {דף נ\"ב}: אל יכנסו תלמידי ר' מאיר לכאן, מפני שקנטרנים הם וכו'). ואפלו אם אינו מכיר בעצמו את טבעם הרע, רק שמע עליהם, גם כן מתר לספר לה, מה ששמע עליהם, ולהזהירה על להבא, אף שאין לו להאמין בהחלטה, למה ששמע עליהם, הא על כל פנים לחוש מבעי, (אך באפן זה לא יספר לה בלשון שיהיה מוכח מדבריו, שמקבל בהחלטה מה ששמע, רק יאמר לה: שמעתי על פלוני כך וכך, על כן הזהרי, שלא תקיפנו). אבל בלאו הכי אין שום חלוק בדבר, (ורבים משתבשין בזה, שמספרין לנשותיהם, כל מה שארע להם עם פלוני ופלוני (כד) בבית המדרש או בשוק, והנה מלבד אסור לשון הרע, עוד הוא מרבה בזה מחלקת, כי היא בודאי תטר השנאה ותריב עבור זה עם פלוני או עם אנשי ביתו, וגם תסיתהו לילך עוד ולריב עם פלוני עבור זה, וסוף דבר יהיה, שהיא בעצמה תבזהו עבור זה, על כן השומר נפשו ישמר את עצמו מאד, שלא לגלות לאשתו מענינים כאלו). (כד) בביהמ\"ד או בשוק וכו'. וכזה ממש איתא באדר\"נ ספ\"ז וז\"ל אל תרבה שיחה עם האשה, כיצד, בזמן שאדם בא לביהמ\"ד ולא היו נוהגין בו כבוד, או שערער עם חבירו, אל ילך ויאמר לאשתו כך וכך ערערתי עם חבירי וכו', מפני שבוזה את עצמו ובוזה את חבירו, ואשתו שהיתה נוהגת בו כבוד עומדת ומשחקת עליו וכו' ואין להתיר זה מפני דכבר נתפרסם בפני שלשה, דידוע הוא דדרך של המספר ענין כזה להטעים את הדבר ולהראות שהעולה היא עם פלוני, וידוע הוא דבזה לא מהני באפי תלתא, ועי' לעיל בכלל ב' ס\"ט. ולבד זה הלא הוא מרבה מחלוקת בזה כמ\"ש בפנים. (באר מים חיים)",
    "char_count": 1811,
    "word_count": 369
  },
  {
    "id": 87,
    "type": "lashon_hara",
    "klal": "כלל ח",
    "seif": "יא",
    "title": "כלל ח - סעיף יא",
    "content": "<< ·  חפץ חיים - הלכות לשון הרע · ח · יא · >> וגם אין חלוק באסורו, בין אם הספור היה לפני אנשים, שאינם קרוביו של האיש, שהוא מספר עליו או לפני קרוביו. ואפלו אח על אחיו אצל אביו, גם כן לשון הרע גמורה היא. ואפלו אם הוא מכון בספור, (כה) כדי שקרוביו יוכיחוהו על זה, גם כן אסור, דהיה לו להוכיחו תחלה בינו לבין עצמו, ולא לילך תכף ולספר קלונו, אם לא שהוא משער שתוכחתו לא תועיל לו, אז מתר. (כה) כדי שקרוביו יוכיחוהו . ממה שכתוב ויבא יוסף את דבתם רעה אל אביהם, וכונת יוסף היתה כדי שיעקב אביהם יוכיחם כמו שכתבו המפרשים, ואעפ\"כ נענש מדה במדה כמו דאיתא במדרש *. (באר מים חיים) הגה\"ה: ואף שיש לדחות ראיה זו ולומר, דלכך נענש יוסף משום דטעה בזה, ועל פי האמת לא היתה שום עולה עליהם כמו שכתבו המפרשים, אף על פי כן הדין שבפנים הוא אמת, ועיין לקמן בכלל י' בבאר מים חיים סק\"ז. (הגהה)",
    "char_count": 761,
    "word_count": 158
  },
  {
    "id": 88,
    "type": "lashon_hara",
    "klal": "כלל ח",
    "seif": "יב",
    "title": "כלל ח - סעיף יב",
    "content": "<< ·  חפץ חיים - הלכות לשון הרע ח · יב · >> לוח יומי: שנה פשוטה - ט' כסלו, ט' ניסן, ט' אב. שנה מעוברת - י\"ג כסלו, כ\"ב אדר ב', ג' אב. ודע עוד, דאסור לשון הרע הוא אפלו אם מגנה אותו בפני ישראל, וכל שכן אם מגנהו בפני נכרים, דעונו גדול הרבה יותר, כי מלבד שהוא מבזה כבוד ישראל ומחלל כבוד שמים על ידי זה, עוד הוא גורם בזה רעה רבה לחברו, כי אם יספר על חברו בפני ישראל ענין גנות, לא יחליט תכף לדבריו, אבל אם יספר על ישראל בפני נכרי, שהישראל הזה הוא רמאי ומאנה לבריות וכיוצא בזה, יחליט תכף לזה ויפרסם דבר זה בפני כל, (וכעין זה איתא בתוספות בבבא בתרא דף ל\"ט, במה שפרשו הנפקא מנה בין לשון הרע, למחאה, עין שם) ויסבב לו הזק וצער מזה. וכל שכן אם הוא הולך ומלשין על ישראל בפני נכרים, בודאי עונו גדול מנשא, כי הוא נכנס על ידי זה בכלל המלשינים, ודינו שוה לאפיקורס והכופרים בתורה ובתחית המתים, שגיהנם כלה, והם אינם כלים, כמו ששנינו במסכת ראש השנה ( דף יח. ) , על כן צריך כל איש ישראל לשמר את עצמו מזה עד מאד. ומי שעובר על זה והולך ומלשין * על ישראל בפניהם, הרי הוא כאלו חרף וגדף והרים יד בתורת משה רבנו עליו השלום, וכמו שנפסק בחשן משפט {סימן כ\"ו}. כמו שידוע, שיש אנשים שוכרין עדים ומעלילין על חבריהן להוציא ממונם שלא באמת ובישר בפני שופטי המלכות. (הגהה זו, כנראה, מחמת הצנזורה). (הגהה)",
    "char_count": 1166,
    "word_count": 241
  },
  {
    "id": 89,
    "type": "lashon_hara",
    "klal": "כלל ח",
    "seif": "יג",
    "title": "כלל ח - סעיף יג",
    "content": "<< ·  חפץ חיים - הלכות לשון הרע ח · יג · >> לוח יומי: שנה פשוטה - י' כסלו, י' ניסן, י' אב. שנה מעוברת - י\"ד כסלו, כ\"ג אדר ב', ד' אב. ועתה נבאר דין קבלת לשון הרע **. ענין קבלת לשון הרע, שהזהירה לנו התורה מזה, דהינו, שלא להאמין בלב, שהדבר אמת. ואין צרך לנו להאריך ולבאר את מהותו של המקבל ואת האיש, שהוא מקבל עליו, כי כמעט לא נמצא בו חלוק. אלא כלל הדברים בקצור הוא כך, כל איש ישראל מצוה, שלא לקבל לשון הרע על (כו) שום אדם מישראל, חוץ מעל אפיקורסים ומלשינים וכיוצא באלו, אותם, שיצאו מכלל \"עמיתך\". ** ואחרי שעזרני ה' לבאר בכלל הזה כמה וכמה ענינים מהלכה זו, אמרתי לבאר עוד דבר אחד, אף שאין זה מענין הספר שמיחד על פרטי אסור לשון הרע, אף על פי כן לא נמנעתי מזה, מפני שהוא דבר שנכשלין בו הרבה בני אדם. והוא: כשהיצר מסיתהו להלעיג ולהתלוצץ מחברו, הוא מפתהו גם כן שלא יאמר לו בפרוש הלעג וההתול ההוא, כי חברו ישיב נגדו בכפלים, וגם לא יהיה נחשב עבור זה לחכם בעיני השומעים, כי אם יתחכם להוציא את הדברים בלשון ערמה, שלא תובן כונתו, רק אחר התבוננות, כדי שחברו יהיה נשאר בבזיון וכלמה, כי לא יוכל להעזר מזה תכף, וגם כאשר יתפרסם הדבר יסכם על ידי זה לחכם בעיני הכל. והנה אם נבוא לחשב את חשבון העונות של המלעיג הזה, רבו מספר. א. עון ליצנות. ב. עון של אונאת דברים, כמו שמבאר בספר המצות לרמב\"ם מצוה רנ\"א. וגם מצוי הוא כמה פעמים שאומר לו דבר זה ברבים, ומלבין פני חברו ברבים נקרא עבור זה. ועוד כמה עונות, עין לעיל בפתיחה. ועל המלעיג הזה נוכל לקרא את הפסוק (משלי י\"ב י\"ח): \"יש בוטה כמדקרות חרב\". וגם המהלל את הבוטה הזה, כי דבר חכמה עשה בזה, נאץ את ה'. כי המעט ממנו, שאינו מקים מצות הוכחה להוכיחו על ערמתו הרעה הזו, אף גם ישבחנו עבור זה. ועל כזה נאמר במשלי (כ\"ד): \"ואמר לרשע צדיק אתה וגו', והוא בכלל מחניף לרשע ומחזיק ידי עוברי עברה, ועל אנשים כאלו נאמר: \"חכמים המה להרע ולהיטיב לא ידעו\". (הגהה) (כו) שום אדם מישראל. ואפשר דאפילו על בעלי המחלוקת שיש אומרים שמותר לספר עליו לשון הרע וכנ\"ל בס\"ח, ג\"כ אין לקבל לשון הרע, דהלא אין יוצא מכלל עמיתך בשביל זה, אף דהוא איסור גדול עד מאוד, הלא יש לו מקום לטעות בזה, וכמו שביארנו כמה פעמים בכיוצא בזה. ובשלמא לענין סיפור התירו, כדי להשקיט בזה המריבה וכנ\"ל, משא\"כ לענין קבלה. אם לא שהלשון הרע שנשמע עליו הוא מעין המחלוקת, ומהמחלוקת שלו ניכר שלשה\"ר הזו היא אמת, ועיין לעיל בכלל ז' סעיף י' שהארכנו בענין דברים ניכרים. (באר מים חיים)",
    "char_count": 2140,
    "word_count": 427
  },
  {
    "id": 90,
    "type": "lashon_hara",
    "klal": "כלל ח",
    "seif": "יד",
    "title": "כלל ח - סעיף יד",
    "content": "<< ·  חפץ חיים - הלכות לשון הרע ח · יד גם אין חלוק באסור קבלת לשון הרע, בין אם הוא שומע מאנשים אחרים או מאביו ואמו ואנשי ביתו. ויותר מזה (כז) מצינו בתנא דבי אליהו פרק כ\"א, שאם רואה אדם לאביו ולאמו, שמדברים דברים יתרים, כגון, לשון הרע וכדומה, לבד שמזהר שלא לקבל דבריהם, אלא הוא צריך גם כן למנע אותם מזה, (ויזהר שיהיה זה, בדרך כבוד, וכמו שכתבתי בבאר מים חיים). ואם החריש להם, נענש הוא והם עבור זה בענש גדול. ואמרינן במסכת שבת {דף נ\"ד:}, כי מי שיש לו למחות באנשי ביתו, נתפס לעתיד לבוא על אנשי ביתו, על כן יהיה אדם רגיל תמיד בביתו להוכיח בענינים אלו, ורק בלשון רכה, ולהציע לפניהם את גדל הענש שיהיה עבור זה לעתיד לבוא וגדל השכר, למי שנזהר מזה. וביותר יזהר בעצמו לעולם, שלא ישמעו אנשי הבית מפיו שום דברי גנאי על חברו, כי אם הוא בעצמו יעבר על זה, לבד האסור בעצמו, הוא גם כן קלקול גדול לענין זה, כי שוב לא יהיה לו שום פתחון פה למנע אותם מזה. ועל פי הרב תלויה הנהגת אנשי הבית בענינים כאלו אחר הנהגת בעל הבית בעצמו, על כן צריך בעצמו לזהר בזה עד מאד, ויהיה טוב לו בזה ובבא. (כז) מצינו. שז\"ל התד\"א פכ\"א: ולא יראה אדם את אביו ואמו כשהם מדברים דברים יתרים ויחריש להם. ואם עשה כן, הוא והם אינם ממלאים ימיהם ושנותיהם עי\"ש. אך יזהר שלא לומר להם שעברו על דברי תורה, וכמו דאיתא בקידושין דף ל\"ב, אלא יאמר להם בלשון רכה ובדרך כבוד: אפילו אם הוא אמת, כתוב בתורה שאין לדבר דברי לשון הרע על חברו בכל גווני, וגם עוד שאר עניני זכות על פלוני, עד שימנע אותם מזה. (באר מים חיים)",
    "char_count": 1349,
    "word_count": 275
  },
  {
    "id": 91,
    "type": "lashon_hara",
    "klal": "כלל ט",
    "seif": "א",
    "title": "כלל ט - סעיף א",
    "content": "חפץ חיים - הלכות לשון הרע ט · א · >> לוח יומי: שנה פשוטה - י\"א כסלו, י\"א ניסן, י\"א אב. שנה מעוברת - ט\"ו כסלו, כ\"ד אדר ב', ה' אב. (א) יש דברים שאסורין מטעם אבק לשון הרע, כגון שאומר, מי היה אומר על פלוני, שיהיה כמו שהוא עתה או שאומר, שתקו מפלוני, (ב) איני רוצה להודיע מה ארע ומה יהיה, וכיוצא בדברים אלו. וכן המספר (ג) בשבחו של חברו בפני שונאיו, גם כן בכלל אבק לשון הרע הוא, דזה גורם להם, שיספרו בגנותו *. ואם (ה) הוא מרבה לספר בשבחו, אפלו שלא בפני שונאיו אסור, כי על ידי זה רגיל בעצמו לגנותו לבסוף לומר: חוץ ממדה רעה זו שיש לו, או שהשומעין ישיבוהו: למה אתה מרבה בשבחו והלא מדת כך וכך בידו? * הגה\"ה: ומזה נלמד דהוא הדין לכל כיוצא בזה, אם רוצה לדבר עם אחד אודות מי, והוא משער שאין לבו שלם עם אותו פלוני, (ד) ויבוא על ידי זה לגנותו, דאסור לדבר עמו אודותיו. (הגהה) (א) יש דברים וכו' שיספרו בגנותו. כל זה הוא לשון הרמב\"ם בפ\"ז מהלכות דעות ה\"ד. ולכאורה מאין הוציא הרמב\"ם את מין אבק זה, בשלמא הא דקחשיב המספר בטובת חבירו וכו' בכלל אבק, אף דבערכין (ט\"ז ע\"א) נוכל לפרש המימרא זו דקאי על מה דאמר שם מעיקרא מברך רעהו בקול גדול עי\"ש בגמרא אבל מב\"ב (קס\"ד ע\"ב) מוכח בהדיא דשייך בזה לשון הרע, דלכך אמר שם רבי לר' שמעון בריה כלך מלשון הרע הזה עי\"ש. אבל מה שכתב הרמב\"ם מי יאמר לפלוני וכו' לא נזכר בגמרא כלל. ע\"כ נראה דמה שסיים הרמב\"ם שזה גורם להם שיספרו בגנותו אדבריו הראשונים נמי קאי, וזה טעם האיסור. והשתא ניחא, דהוציא דין זה ממה שאמרו דאפילו בטובתו של חבירו אל יספר בפני שונאיו שמתוך זה בא לבסוף לידי גנותו, ועל אחת כמה וכמה היכי דהתחיל במאמרים שממשיכין הגנות עליו, דאסור אפילו שלא בפני שונאיו. וכדבריו כתב ר' יונה בש\"ת במאמר רכ\"ו וז\"ל: וענין אבק לשון הרע הוא כאשר יסבב האדם בדבריו שיספרו בני אדם לשה\"ר *. (באר מים חיים) הגה\"ה: וקשה לי עליו ועל הרמב\"ם למה כתבו על זה דהוא אבק לשון הרע, הלא בלאו הכי יש על זה לכאורה לאו דאורייתא של לפני עור לא תתן מכשול, דומיא דמכה לבנו הגדול דאמרינן במו\"ק י\"ז דעובר בזה על לפני עור משום דגורם לבן שיחטא נגדו. וכן במלוה לחבירו שלא בעדים אמרינן בבבא מציעא (ד' ע\"ה) דעובר על לפני עור, ופירש\"י כי עולה על רוחו לכפור. אף דבודאי אין רצונו של אביו וגם של המלוה לזה, אפילו הכי כיון דמכין לו סיבת העבירה עובר על לפני עור וכמו שכתב הרמב\"ם בספר המצות מצוה רצ\"ט. אם כן הכי נמי בענינינו הרי הכין לו סיבת העבירה. ועל המימרא ד\"אל יספר אדם בטובתו של חבירו שמתוך טובתו בא לידי גנותו\", שחשבו הרמב\"ם וה\"ר יונה בענין אבק ולא זכרו על זה לפני עור, לא קשיא לי כל כך, דאיכא למימר בכל הני דנזכר הלאו דלפני עור כגון המושיט כוס יין לנזיר בפ\"ק דע\"ז (דף ו':) אף שרש\"י פירש שם שמא יבא לשתותו וכן ב קידושין (דף ל\"ב) בעובדא דרב הונא דקרע שיראין באפי בריה דקפריך שם הגמרא ודילמא רתח וקעבר רב הונא אלפני עור וכן בהמכה לבנו גדול דאמרינן במו\"ק י\"ז דעובר בלפני עור ופרש\"י שמא יחטא הבן נגדו, אלמא דלאו דבר ברור הוא שיחטא על ידו, אף על פי כן שם הדבר קרוב לודאי שיחטא על ידו. אבל הכא על ידי שמספר טובתו של חבירו סבירא ליה שאף שאמרו שמתוך שבחו בא לידי גנותו, אף על פי כן אין הדבר קרוב כל כך שיבוא לזה. כי קשיא לי, אסתימת לשון ר' יונה שכתב דענין אבק לשון הרע הוא כאשר יסבב האדם בדבריו שיספרו בני אדם לשון הרע, וכן אלשון הרמב\"ם שכתב בענין אבק מי היה אומר וכו' שזה גורם להם שיספרו בגנותו, משמע דבכל גווני שאינו מספר בעצמו רק מסבב לחבירו שיבוא לזה הוא רק בכלל אבק. ודוחק לומר דמה שחשבו לזה באבק לשון הרע, היינו לבד הלאו דלפני עור. ויש לתרץ קושיתינו דלכך כתבו על זה רק האיסור דאבק לשון הרע, דרצו לכלול בזה אפילו באופן דבלאו דידיה אפשר שהיו באים גם כן ללשון הרע, ובזה לא שייך לפני עור כדמוכח בע\"ז (ד\"ו) דלא שייך לפני עיור רק בדקאי בתרי עברי דנהרא, אבל אם בלאו דידיה לא היו באים השומעים ללשון הרע כגון שלא דיברו כלל מתחלה אודות פלוני, והוא בדבריו סיבב להם עד שדברו לשון הרע, אימא דעובר גם כן בלפני עור. ואין לדחות הקושיא הנ\"ל מטעם אחר ולומר, דדוקא בתרי עברי דנהרא שאין יכול הנזיר בשום אופן להגיע אל האיסור בלאו דידיה, מה שאין כן בענינינו דזה אינו, דמכה לבנו גדול יוכיח. וכן בקדושין בעובדא דרב הונא הנ\"ל דקמקשה הגמרא ודלמא רתח וקעבר אלפני עור, הרי אף דיכול להיות לפעמים שהבן יחטא לאביו אף אם לא ירגיזו אביו, מכל מקום כיון דעתה אם לא הרגיזו אביו מסתמא לא היה הבן מדבר נגדו, לכן מיקרי דבר זה קאי בתרי עברי דנהרא, ולכך עובר האב בלפני עור. אם כן הכי נמי בענינינו, אף דבלאו דידיה גם כן יש בחירה ביד האדם לדבר לשון הרע, אפילו הכי כיון שהשומע לא דיבר מתחלה כלל אודות פלוני, והמספר הזה התחיל לדבר אודותיו בדברים שעל ידם סיבב שיספרו השומעים עליו לשון הרע, הרי הכין להם סיבת העבירה, ודמיא כדקאי בתרי עברי דנהרא, על כן הנכון כמו שתירצנו דרצו לכלול בזה כל אופן. (הגהה) (ב) איני רוצה להודיע. וזה אינו סותר למה שכתבנו לעיל בכלל א' ס\"ח דלשה\"ר בדרך רמז היא לשה\"ר גמורה, ועי\"ש בבמ\"ח שכן כתב רש\"י. דנוכל לומר דשם איירי שמספר לו המעשה כאשר הוא, רק הוא מספד לו דרך רמז שלא יבינו שאר השומעים, מה שאין כן בעניננו, לכן אינו אסור רק מטעם אבק, ועכ\"פ איסור יש בו. וכל שכן אם שאלוהו אודות אחד, דאסור להשיב איני רוצה לדבר עליו לשון הרע, דזה בודאי מוכח ענין גנות עליו. (ג) בשבחו של חבירו. בגמרא איתא בטובתו והכוונה ג\"כ בשבחו, וברי\"ף פ\"ב דשבת איתא בשבחו. ומש\"כ בפני שונאיו כן כתב הרמב\"ם והסמ\"ג בלאוין ט', וכתב הסמ\"ג על זה דאי לאו הכי הלא מצינו באבות בר' יוחנן בן זכאי הוא היה מונה שבחן (ד) ויבוא עי\"ז לגנותו. על כן אם הוא יודע ומכיר לאיש אחד שאיננו בשלמות עם הרב או הבית דין שבעיר, ואיש הזה יש לו דין תורה עם אחד אצל הבית דין הזה, לא ישאלנו אח\"כ מה נעשה בדינך, שמא יצא חייב מבית דין וקרוב הוא מאוד שיצאו מפיו דברי גידופים על הבית דין הזה. ואז אפילו אם לא יתקבלו דבריו באזניו, עכ\"פ גורם הוא שיספר האיש הזה בגנות הב\"ד. (לפי מש\"כ בהגה\"ה הקודמת עבר בזה על לפני עור ג\"כ, שעל ידו בא חבירו לאיסור לשה\"ר. שאם לא היה שואלו לא היה מדבר אל הקיר, לבד איסור האבק של לשה\"ר). וחרוצה לצאת ידי שמים בענין זה, יזהר מלשאלו בעת יציאתו מבית דין, אפילו אם אינו יודע אותו מכבר, איך הוא עם הדין תורה הזה, כי אנו רואין בעו\"ה פעמים הרבה שעל ידי פעם אחד שיוצא חייב מב\"ד יש לו שנאה על הרב והב\"ד שבעיר, ועל כן עלול הוא מאוד ששאלתו תגרום לו שיספר בגנות הב\"ד ויכשילו בעון לשה\"ר וכנ\"ל, אם לא שמוכרח הוא בשאלתו בזה מפני שגם לו נוגע דין תורה הזה מאיזה טעם. (ה) הוא מרבה וכו' עד סוף הסעיף. כן פירש רש\"י בערכין (ט\"ו ע\"א) המימרא דאל יספר אדם וכו' הנ\"ל, וכן פירש הרשב\"ם ב\"ב (קס\"ד ע\"ב) ד\"ה בא וכן כתב הרי\"ף פ\"ב דשבת, וכולם כוונו ליישב דלא תיקשי מהא דתנן באבות הוא היה מונה שבחן, וכן בב\"ק (דף מ'.) משתבח ליה רבא לרב נחמן בדרב אחא בר יעקב דאדם גדול הוא. ודע' דלפעמים אפילו אם אינו מרבה בשבחו אסור, כגון שמשבחו באיזה מעלות, ומתוך שבחיו ניכר שהוא חסר משאר מעלות שראוי לפי האיש ההוא ועיין תוספות כתובות (י\"ז ע\"א) ד\"ה כלה. (באר מים חיים)",
    "char_count": 6130,
    "word_count": 1236
  },
  {
    "id": 92,
    "type": "lashon_hara",
    "klal": "כלל ט",
    "seif": "ב",
    "title": "כלל ט - סעיף ב",
    "content": "<< ·  חפץ חיים - הלכות לשון הרע ט · ב · >> וכל זה, אם אינו משבחו ברבים, אבל ברבים אסור (ו) בכל גוני {בכל האפנים}, כי במסבת אנשים רבים רגיל להמצא שם מימינים ומשמאילים או מקנאים, ועל ידי שיזכיר בשבחיו (ז) יבואו לספר בגנותו *. ואם יחפץ לשבח אדם, אשר כבר החזק לרבים ונודע לכשר וצדיק ואשר לא נמצא בו רעה ואשמה, גם על פני שונא ומקנא יש לשבחו, כי לא יוכל לגנותו, ואם יגנהו, ידעו הכל, אשר פיו דבר שוא. * הגה\"ה: ואם הוא משער שהשומעים לא יגנוהו, כגון, שאינם מכירים אותו, מתר לשבחו, אפלו ברבים כל שאינו משבחו יותר מדי. (הגהה) (ו) בכל גווני. כן כתב הרמב\"ם בפ\"א דאבות. וביאר שם שעבור זה גער רבי על ר' שמעון בריה כששיבח את ר' יהודא חייטא ואמר לו כלך מלשון הרע הזה, וכן כתב ר' יונה בש\"ת במאמר רכ\"ו עי\"ש. (ז) יבואו לספר בגנותו. ומזה נוכל לידע דמאוד יש למנוע מלישב באסיפת אנשים כשהם מספרים אפילו בשבחי גדולי הדור, דכמעט לא ימלט שלא יבואו לבסוף עי\"ז ללשה\"ר. וידוע הוא דלשה\"ר על אנשים כאלו הוא חמור הרבה יותר מעל סתם איש ישראל, כדאמרינן ברכות (י\"ט) דקודשא בריך הוא תבע ביקרייהו. ומ\"ש ואם יחפוץ וכו', הוא מלשון ר' יונה בשערי תשובה. (באר מים חיים)",
    "char_count": 1026,
    "word_count": 204
  },
  {
    "id": 93,
    "type": "lashon_hara",
    "klal": "כלל ט",
    "seif": "ג",
    "title": "כלל ט - סעיף ג",
    "content": "<< ·  חפץ חיים - הלכות לשון הרע ט · ג · >> לוח יומי: שנה פשוטה - י\"ב כסלו, י\"ב ניסן, י\"ב אב. שנה מעוברת - ט\"ז כסלו, כ\"ה אדר ב', ו' אב. גם יש לו לאדם לזהר מלשבח את חברו בשבח, הבא לידי הפסד, (ח) כענין האורח, שיצא ברחוב העיר ויפרסם לכל, את אשר גמלו בעל הבית טובה באכילה ושתיה וטרח לפניו הרבה, כי על ידי זה יתלקטו אנשים ריקים ויסורו אל בית בעל הבית ויכלו את ממונו. ועל ענין כזה נאמר {במשלי כ\"ז י\"ד}: \"מברך רעהו בקול גדול בבקר השכם קללה תחשב לו\". ומזה יש ללמד, דהוא הדין, אם אחד השיג הלואה מאת חברו, ומפרסם לכל את גדל טובתו, כי על ידי זה מצוי הוא, שיתקבצו אליו אנשים רעים, ואינו יכול להשמט עצמו מהם. וחיב האדם לשמר פיו ולשונו, (ט) שלא יחשד בדבריו, ויתנו אותו כמספר לשון הרע, ואם הביא עצמו לידי החשד, הוא בכלל אבק לשון הרע *. * מה שלא זכרתי נורא בי פלניא (אש אצל פלוני) בענין אבק, אף שכן כתבתי לעיל בכלל ב' (באר מים חיים ב') ומקורו מרשב\"ם בבא בתרא (קס\"ה. דבור המתחיל 'אבק'), והשערי תשובה לרבנו יונה, כי ראיתי אחר כך בדברי הגהות מימוני בפרק ז' מהלכות דעות ובדברי הסמ\"ג, ומשמע מדבריהם דהוא לשון הרע גמורה. (הגהה) (ח) כענין האורח וכו'. בגמרא בערכין (ט\"ז) ור' יונה בשערי תשובה בעניני האבק. (ט) שלא יחשד בדבריו. הוא לשון ר' יונה הנ\"ל, וכלומר אף במקום שמותר לספר מן הדין, רק שיחשדוהו השומעים שאין הדברים כנים ומלבו הוא בודאם, או יאמרו מדוע לא גילה את אוזן החוטא למוסר בתחלה, מוכח מזה שאין כונת המספר בשביל הצדק והאמת, רק שנהנה לדבר באשמת העם ובקלונם יתכבד וכמו שביאר כל זה הר\"י במאמר רכ\"ח עי\"ש. (באר מים חיים)",
    "char_count": 1397,
    "word_count": 280
  },
  {
    "id": 94,
    "type": "lashon_hara",
    "klal": "כלל ט",
    "seif": "ד",
    "title": "כלל ט - סעיף ד",
    "content": "<< ·  חפץ חיים - הלכות לשון הרע ט · ד · >> אסור לדור (י) בשכונת בעלי לשון הרע **, וכל שכן לישב עמהם ולשמע דבריהם, ואפלו אין בדעתו לקבל את הדבר, כיון שמטה אזניו לשמע, וכמו שכתבנו לעיל בכלל ו' סעיף ב'. ואם הוא יודע (יא) באחד מתלמידיו, שהוא מבעלי הלשון, צריך להרחיקו מאתו, אם הוא יודע, שלא תועיל לו הוכחה. ואם באיזה אנס נתפס בחבורת בעלי הלשון, ושומע שהם מדברים לשון הרע, אם הוא משער שאפשר, (יב) שתוכחתו תועיל להם להפסיקם מזה, בודאי מחיב הוא להוכיחם מדין תורה, ואפלו אם הוא משער, שתוכחתו לא תועיל להם, שיפסיקו על ידי זה, אך (יג) לא יקלקל גם כן על ידי זה, גם בזה אינו רשאי לשתק, כי פן יאמרו עליו, כי הוא כמו הם, וכי הודה על דבריהם, אף כי יתחיב (יד) לענות ולגער בהם לכבוד נקי וצדיק, אשר ישיחו בו. וזה אחד מן הדברים, אשר יתחיב לעזב עבור זה חברת הרשעים, כי יענש בשמעו את דבריהם, וילאה לענותם. ** הגה\"ה: ומזה נוכל ללמד, דכל שכן שיש לזהר מאד, שלא לקבע לו מקום בבית הכנסת ובבית המדרש אצל בעלי הלשון, כי מלבד שירגילוהו במדתם הרעה להיות גם הוא ממביאי הדבה על בני אדם, עוד יבטל כמה פעמים על ידם מענית \"אמן יהא שמיה רבא\" ו\"ברכו\" ומלשמע קריאת התורה וחזרת הש\"ץ, ועוד כמה עונות עצומים, כאשר בארתי לעיל בפתיחה במצות עשה ז', עין שם. ובפרט אם יש לו עת קבוע ללמד תורה, מאד מאד צריך לזהר בעת ההיא שלא להתערב עמהם, כי הרבה יבטל על ידם, ומעט אשר ישאר לו מעת ההיא, לא יהיה לו גם כן שום הצלחה בלמודו, חס וחלילה, כי יהיה פסקי פסקי (קטעים, קטעים), מלבד גדל הענש הידוע לכל להפוסק מדברי תורה ועוסק בדברי שיחה, כמו שאמרו חז\"ל, ונאריך בזה, אם ירצה ה', לקמן בחלק (ב') [ג']. (הגהה) (י) בשכונת בעלי לשה\"ר. הוא לשון הרמב\"ם בפ\"ז מהלכות דעות הלכה ו' וכדתנן באבות, ואמרו אוי לרשע ואוי לשכנו. (יא) באחד מתלמידיו. סנהדרין (נ\"א ע\"א) בתלמידו של ר\"א עי\"ש. (יב) שתוכחתו תועיל להם להפסיקם. ואפילו אם תוכחתו לא תועיל להם, ויש לו עצה אחרת איך להשיא את לבם לענין אחר, צריך הוא לעשות כן, כמו בכל שאר איסורים שצריך לעשות בכל טצדקי להפריש את חבירו מאיסור, (וכן מוכח בספר יראים להרא\"ם במצוה ל\"ז). וכמו דאמרינן בברכות (י\"ט ע\"ב) המוצא כלאים וכו' מ\"ט במקום שיש חילול השם אין חולקין כבוד לרב, וכפי מה שפסק הרמב\"ם וביו\"ד בסימן ש\"ג ס\"א (ועי\"ש בבאר הגולה) דאפילו מצא כלאים בבגד רבו צריך לפושטו מעליו כדי להפרישו מאיסור עי\"ש, ועל אחת כמה וכמה בעניננו שאינו מביישם כלל רק שמשיא את לבם לענין אחר, דודאי מחוייב הוא לעשות כן. (יג) לא יקלקל ג\"כ עי\"ז. דאם עי\"ז יוסיפו לדבר עליו יותר ויותר, אין לו להשיבם כלל בענין זה, כיון שמתוך שהוא מזרזם שלא לגנותו הם מגנים אותו יותר, הוא בכלל אל יספר אדם בשבחו של חבירו שמתוך וכו'. ולענין איך יתנהג אז לצאת ידי שמים עיין לעיל בכלל ו' ס\"ה. (יד) לענות ולגעור בהם. כל זה הוא לשון ר' יונה בש\"ת במאמר קצ\"ז עי\"ש. (באר מים חיים)",
    "char_count": 2490,
    "word_count": 491
  },
  {
    "id": 95,
    "type": "lashon_hara",
    "klal": "כלל ט",
    "seif": "ה",
    "title": "כלל ט - סעיף ה",
    "content": "<< ·  חפץ חיים - הלכות לשון הרע · ט · ה · >> לוח יומי: שנה פשוטה - י\"ג כסלו, י\"ג ניסן, י\"ג אב. שנה מעוברת - י\"ז כסלו, כ\"ו אדר ב', ז' אב. ודע, דאפלו אם שמע לבנו ובתו הקטנים, שהם מדברים לשון הרע, מצוה לגער בהם ולהפרישם מזה *, כדכתיב {משלי כ\"ב ו'}: \"חנך לנער על פי דרכו\" וגו', וכמו שנתבאר בארח חיים {בסימן שמ\"ג סעיף א'} לענין כל אסורים שבתורה. הגה\"ה: וכמה צריך האב להדריך את בניו תמיד מנערותם בענין שמירת הלשון מלשון הרע, (וכיוצא בזה שאר דבורים האסורים, כמו מחלקת ושקר), כמו שכתב הגר\"א, כי הדבור והמדות צריך הרגל רב, וההרגל על כל דבר שלטון. ובאמת כאשר נתבונן היטב, נמצא שסבת פרצת העון המר של לשון הרע הוא מפני שכל אחד הרגל מנערותו לדבר מה שהוא רוצה באין מוחה, ואין מעלה על דעתו, שיש חשש אסור בדבר, ולכך אפלו אם אחר כך נודע לו שיש אסור בדבר קשה לו מאד לנטות מטבעו הטבוע לו מאז. לא כן אם היה האב מזהיר תמיד את בניו ומרגילם בזה מנערותם, שלא לדבר לשון הרע, (וכן שלא לקלל ושלא לכזב), על שום בר ישראל, ממילא היה דבר זה נטוע בנפשם מצד ההרגל, והיה נקל להם אחר כך לגדר את עצמם לגמרי במדה הקדושה ההיא, והיו זוכין עבור זה לחיי העולם הבא ולכל טוב בעולם הזה, כמו שנאמר: \"מי האיש\" וגו'. (הגהה)",
    "char_count": 1076,
    "word_count": 222
  },
  {
    "id": 96,
    "type": "lashon_hara",
    "klal": "כלל ט",
    "seif": "ו",
    "title": "כלל ט - סעיף ו",
    "content": "<< ·  חפץ חיים - הלכות לשון הרע · ט · ו · >> האומר לחברו (טו) איזה דבר, אסור לו לספר אחר כך לאחרים, אלא אם כן נתן לו רשות על זה, ודוקא אם הוא דבר דלית בה לישנא בישא {שאין בו לשון הרע}. (טו) איזה דבר וכו' . גמרא ד יומא (דף ד':) מנין לאומר לחבירו דבר וכו' ועיין לעיל בכלל ב' בבמ\"ח ס\"ק כ\"ז. ומ\"ש ודוקא וכו' הוא פשוט. (באר מים חיים)",
    "char_count": 328,
    "word_count": 75
  },
  {
    "id": 97,
    "type": "lashon_hara",
    "klal": "כלל י",
    "seif": "א",
    "title": "כלל י - סעיף א",
    "content": "חפץ חיים - הלכות לשון הרע י · א · >> לוח יומי: שנה פשוטה - י\"ד כסלו, י\"ד ניסן, י\"ד אב. שנה מעוברת - י\"ח כסלו, כ\"ז אדר ב', ח' אב. (א) אם אחד ראה אדם, שעשה עולה לחברו, כגון שגזלו או עשקו או הזיקו, בין אם הנגזל והנזק (ב) יודעים מזה או לא. או שבישו, או שצערו והונה אותו בדברים. (ג) ונודע לו בברור, שלא השיב לו את הגזלה ולא שלם לו את נזקו (ד) ולא בקש פניו להעביר לו על עונו, אפלו ראה דבר זה ביחידי, יכול לספר הדברים לבני אדם כדי לעזר לאשר אשם לו ולגנות המעשים הרעים בפני הבריות, אך יזהר, שלא יחסרו אלו השבעה פרטים, שנבארם בסמוך. (א) אם אחד ראה וכו'. שזה לשון רבינו יונה בשערי תשובה במאמר רכ\"א: ודע כי בדברים שבין אדם לחבירו כמו גזל ועושק ונזק וצער ובושת ואונאת דברים, יכול לספר הדברים לבני אדם גם היחיד אשר ראה יגיד, כדי לעזור לאשר אשם לו ולקנא לאמת, והנה אמרה התורה שיעיד עד אחד בב\"ד כדי לחייב את הנתבע שבועה. אמנם יש עליו להוכיח את האיש תחלה עכ\"ל. והנה לכאורה להרמב\"ם יש חילוק בדין זה שז\"ל בפ\"ו מהלכות דיעות הלכה ח': המוכיח את חבירו תחלה לא ידבר לו קשות עד שיכלימנו שנאמר הוכח תוכיח את עמיתך ולא תשא עליו חטא וכו' במה דברים אמורים בדברים שבין אדם לחבירו, אבל בדברי שמים אם לא חזר בו בסתר מכלימין אותו ברבים ומפרסמין חטאו ומחרפין אותו בפניו וכו' עד שיחזור למוטב עכ\"ל, ומשמע דבדברים שבין אדם לחבירו אפילו אם הוכיחו ולא חזר בו אין לפרסם חטאו דלא כרבינו יונה. אולם בגזל ועושק ונזק אם לא יוכל להציל את ממון הנגזל והניזק אם לא שיפרסם הדברים לבני אדם, והם יסבבו שיוחזר הגזילה וההיזק לבעליהם, בודאי צריך לעשות כן, ולא שייך בזה כלל איסור לשה\"ר ורכילות וכמו שנכתוב אי\"ה לקמן בהלכות רכילות, והרמב\"ם ג\"כ אין כוונתו להחמיר באופן זה, רק כל דברינו הם אם לא תגיע תועלת הזאת, רק שירננו בני אדם אחריו, דלרבינו יונה מותר כמו שכתב בהדיא בשיטה מקובצת ב\"ב (דף ל\"ט) בשמו וכמו שנעתיק דין זה לקמן בפנים, או אם ציערו בדברים וביישו. דמשמע לכאורה מהרמב\"ם דאסור לפרסם אף אם לא חזר בו ע\"י הוכחה, דאל\"ה מאי ממעט הרמב\"ם מלפרסם בענינים דבין אדם לחבירו. אכן לפי מה שמסיק הלחם משנה בסוף ד\"ה המוכיח, דכוונת הרמב\"ם הוא דבדברים שבין אדם לחבירו מותר להכלים אותו בינו לבין עצמו אם לא חזר בו, אבל בדברי שמים מותר אפילו להכלימו ברבים עי\"ש בל\"מ, יתורץ ג\"כ קצת קושיתנו. דהכי קאמר הרמב\"ם דבדברי שמים מכלימין אותו ברבים ג\"כ, אבל מה שכתב ומפרסמין חטאו וכו' זה אפילו בדברים שבין אדם לחבירו מותר, כמו דלדברי הלחם משנה אתה מוכרח לומר דמה שכתב הרמב\"ם ומחרפין אותו בפניו אדברים שבין אדם לחבירו ג\"כ קאי, כן גם זה, וא\"כ אפשר דסובר כר' יונה. אבל אין להביא ראיה לזה מדכתב לקמן בפ\"ז הלכה ה' והמספר דברים שגורמים וכו' להזיק חבירו בגופו או בממונו או להצר לו או להפחידו הרי זו לשה\"ר, וא\"כ בעניננו שע\"פ דין מגיע לו הצער מה לשה\"ר שייך בזה, דיש לומר דהרמב\"ם כלל בדיבורו זה אפילו היכי שאין מספר עליו שום דברי גנות ע\"פ אמת, כמו שכתב הכסף משנה שם דדברי הרמב\"ם נובעים ממעשה דיהודה בן גרים שלא חשב בזה לגנות לרשב\"י, וכמו שכתבנו במקום אחר, אפ\"ה כיון שבדיבורו נסבבה רעה לחבירו בכלל לשה\"ר הוא, משא\"כ בעניננו דמספר עליו דברי גנות אפשר דאסור. סוף דבר אפילו אם יסבור הרמב\"ם כר' יונה עכ\"פ מוכח מדבריו שעל פי הדין אסור לפרסם חטאו אם לא הוכיחו מתחלה, ועיין במה שנכתוב לקמן בסק\"ז. (ב) יודעים מזה או לא. הוא מדכתב ר' יונה דומיא דעד אחד בב\"ד ושם בכל גווני צריך להעיד. (ג) ונודע לו. כן כתב ר' יונה במאמר רכ\"ח, ודין זה הוא אפילו בסתם איש ישראל, וכל שכן אם הוא תלמיד חכם בודאי צריך שיתברר לו מתחלה שלא השיב הגזילה ולא פייסו, כמו שאמרו בברכות (י\"ט) אם ראית ת\"ח וכו'. ומה שאמרו שם אבל בממונא וכו' היינו אם ידוע שלא השיב, אין לומר עליו שמא עשה תשובה לה', כי עיקר התשובה בענין ממון היא ההשבה, אבל אם בדבר זה גופא הוא ספק שמא השיב לו את הגזילה או פייסו עבור הצער והבושת, בודאי אסור לגנותו בזה אצל אחרים. (ד) ולא ביקש פניו וכו'. כן כתב ר' יונה במאמר רכ\"ח עי\"ש וקאי על ציערו וביישו וגם על גזלו או עשקו דשם מהני נמי אם פייסו ומחל לו. ומ\"ש ולגנות המעשים הרעים, כן כתב ר' יונה בדבריו המובאים בשיטה מקובצת ב\"ב והעתקנוהו פה בסוף הספר. (באר מים חיים)",
    "char_count": 3651,
    "word_count": 721
  },
  {
    "id": 98,
    "type": "lashon_hara",
    "klal": "כלל י",
    "seif": "ב",
    "title": "כלל י - סעיף ב",
    "content": "<< ·  חפץ חיים - הלכות לשון הרע י · ב · >> ואלו הן: א (ה) שיראה זה הדבר בעצמו, ולא על ידי שמיעה מאחרים, אם לא שנתברר לו אחר כך, שהדבר אמת. ב שיזהר מאד, שלא יחליט תכף את הענין בדעתו לגזל ועשק או להזק וכיוצא בזה, (ו) רק יתבונן היטב את עצם הענין, אם הוא על פי דין בכלל גזל או הזק. ג (ז) שיוכיח את החוטא מתחלה (ח) ובלשון רכה, אולי יוכל להועיל לו, וייטיב על ידי זה את דרכיו, ואם לא ישמע לו, אז יודיע לרבים את אשמת האיש הזה, מה שהזיד על רעהו. (ואם יודע בו, שלא יקבל תוכחתו, יבאר לקמן, אם ירצה ה', בסעיף ז'). ד (ט) שלא יגדיל העולה יותר ממה שהיא. ה (י) שיכון לתועלת, וכמו שנבאר לקמן בסעיף ד', ולא להנות, חס ושלום, מהפגם ההוא, שהוא נותן בחברו, ולא מצד שנאה, שיש לו עליו מכבר. ו אם הוא (יא) יכול לסבב את התועלת הזאת גופא {עצמה} בעצה אחרת, שלא יצטרך לספר את ענין הלשון הרע עליו, אזי בכל גוני אסור לספר. ז (יב) שלא יסובב על ידי הספור הזק להנדון יותר מכפי הדין, שהיה יוצא, אלו הועד עליו באפן זה על דבר זה בבית דין, ובאור דבר זה עין לקמן בהלכות רכילות בכלל ט', כי שם מקומו. (ה) שיראה זה הדבר בעצמו וכו'. דהלא על השמיעה אין לו רק לחוש, וא\"כ איך ילך ויספר זה לאחרים בגדר ודאי. וגם אין שייך בזה התירא דר' יונה שכתב דומיא דהתירה התורה עד אחד, דהלא עדות אין שייך רק אם הוא יודע את הדבר בעצמו ולא על ידי שמיעה מאחרים. ואין להקשות על זה מרשב\"ם דב\"ב (דף ל\"ט ע\"ב) ד\"ה ומ\"ד בפני ג' שמשמע מדבריו דאם יספר אחד לחבירו מה ששמע מאנשים שפלוני אמר על פלוני שהוא מחזיק שדהו בגזלנותא, דאין זה בכלל לישנא בישא (דאל\"ה איך יכול לבוא לבסוף לאזני המחזיק) משום שיוכל לצמוח לבסוף טובה להמחזיק עי\"ז שיזהר בשטרו, אף שיכול להיות שכל עצם הענין הוא שקר שלא אמר עליו מעולם שהוא גזלן. וא\"כ הכי נמי אם כוונתו שתצמח מזה תועלת להנידון אמאי יהיה אסור. דיש לחלק, דהתם אינו אומר סתם שהוא מחזיק שדהו של פלוני בגזלנותא, או שפלוני המערער אמר על הלוקח זה שהוא גזלן, רק שהוא מספר מה שנשמע שאמר פלוני עליו שהוא מחזיק שדהו בגזלנותא, לא כן בעניננו, שעל סמך ששמע מתחלה דבר עולה על אחד הוא מספר אח\"כ סתם עליו שהוא איש גזלן וכיוצא בזה, זה בודאי אסור, ועוד דהתם התועלת מצויה יותר מהכא, משום דכשיבוא הדבר לאזניו בודאי יזהר בשטרו, משא\"כ הכא דאיירינן לענין לספר לאחרים שהם יעזרו להנגזל והניזק, או שע\"י רינונם ישוב מעצמו מדרכיו הרעים, דזה אינו מצוי כל כך, בודאי מסתברא דאסור אם לא ראה בעצמו. ולענין אם לגלות דבר זה להנגזל בעצמו אם עדיין לא ידע מזה, יבואר אי\"ה לקמן בהלכות רכילות כלל ט' סעיף ז'. (ו) רק יתבונן היטב. פשוט הוא, כי מה מאוד צריך ליזהר הרוצה להיות דיין לעצמו להתיר לנפשו הלאו דלשה\"ר מטעם לקנא לאמת, לבדוק תחלה אחר האמת היטב. כי זה אינו מצוי שיראה לאחד בפשיטות שהולך וגונב מכיסו של חבירו או ששובר כליו של חבירו, רק ע\"י עסק וכיו\"ב נסבב, שלפי הנראה נשאר בידו ממון של חבירו בעול, על כן צריך לדרוש מתחלה הענין לאמתו בכל פרטיו, כי למה יהא הדין זה של לשה\"ר גרוע יותר משארי דברים שיש להם חזקת איסור שכל זמן שלא נמצא להם היתר ברור באיסורייהו קיימי, ה\"נ דכותיה והוא הדין אם ראה לאחד שציער ובייש לחבירו, ידרוש ג\"כ אולי חבירו ציערו וביישו מתחלה, וכל כיוצא בזה. (ז) שיוכיח את החוטא. כן כתב ר' יונה במאמר רכ\"א שכתב אמנם יש עליו להוכיח את האיש תחלה, ואף דבמאמר רכ\"ח כתב אמנם המטיבים דרכם דבר ידברו בראשונה את החוטא וכו' ומשמע שם להמעיין דהוא רק מדרבנן בעלמא שבלא\"ה יהיה דבר זה בכלל אבק לשה\"ר, שם לא איירי ר' יונה רק לענין איסור לשה\"ר, אבל לענין מצות הוכחה לעולם אימא לך דמן הדין מחוייב להוכיחו קודם שיפרסם עליו שום גנאי. כיון דאיירינן בסתם איש ישראל שלא נתחזק עד עתה לרשע, בודאי הוא בכלל עמיתך ומחוייב להוכיחו פן יקבל תוכחתו ולא יצטרך לפרסם עליו שום גנאי. ואם כן אפילו אם ירצה לאמר הדברים בפני שלשה דתו אין בו משום אבק לשה\"ר כדמוכח בר' יונה במאמר רכ\"ח בסופו עי\"ש עכ\"פ יהיה אסור לפרסמו קודם שהוכיחו משום מצות הוכחה, אם לא שיודע בו שאיננו מקבל תוכחתו (ובזה מיירי המימרא דבפני שלשה שהביא הר\"י בסוף המאמר הנ\"ל). דאי לא תימא הכי כדברינו, ותאמר דאין עובר על מצות הוכחה רק אם אינו מוכיחו כלל, משא\"כ אם ברצונו להוכיחו אחר זה מותר לעת עתה לפרסם גנותו לעין כל כדי לקנא לאמת ולעזור לאשר אשם לו, יקשו דברי ר' יונה שבשערי תשובה אדבריו שמובאים בשמו בספר שיטה מקובצת על ב\"ב (בדף לט), דכתב שם כגון שיודע בו שאינו מקבל תוכחתו וכו', אלא ודאי כמו שכתבנו. ואפילו אם תדחה את דברינו ותאמר שבשיטה מקובצת נקט ר' יונה רק למדה טובה ומצוה בעלמא, או דשם נקט רק לפי הסברא שהוסיף שם שיתכוין שיגיעו הדברים לאזניו ויתקן מעשיו, ולכך כתב כגון שיודע בו שאינו מקבל תוכחתו, דאל\"ה כיון שאינו מתכוין רק לטובתו יותר טובה היא לו שיוכיח אותו אולי ישמע לו ולא יצטרך לבזות אותו לפני אנשים, אבל בש\"ת שלא זכר סברא זו כלל, רק כדי לקנא לאמת ולעזור לאשר אשם לו אך שיזהר שלא יהיה נחשד לחונף או לשקרן וכאידך סברות המובאות שם בשיטה מקובצת בשם ר' יונה, אפשר דאין מחוייב מן התורה להוכיחו קודם שיפרסם עליו רק למצוה ומדה טובה בעלמא, מכל מקום לפי מה שהעתקנו לעיל את דברי הרמב\"ם בסוף סק\"א [י\"א שצ\"ל י\"א] מבואר שם בהדיא דאסור לפרסם גנותו אם לא הוכיח אותו מתחלה. ועיין לעיל בכלל ג' בבמ\"ח סוף סק\"א. וע\"פ דברינו אלה כתבתי דברי שבפנים דצריך להוכיח אותו מתחלה. וזה הוא אפילו בסתם איש ישראל, ובפרט אם מי שעשה העולה הוא איש בן תורה, בודאי הוא מוכרח לדבר עמו תחלה לידע מאתו טעם ההיתר שלו ומה הביאו לזה, דאל\"ה לא יושלם הפרט השני הנ\"ל בפנים, כי אולי יראה לו שהדין עמו, וכמאמרם ז\"ל באבות ואל תדין את חבירך עד שתגיע למקומו *. (באר מים חיים) הגה\"ה: וכן מוכח לענ\"ד במעשה דרב ור' שילא ב יבמות (דף קכ\"א) , שר' שילא התיר לאשה אחת להנשא שלא כדין, ורצה רב לשמתיה על זה, ועכבו שמואל עד שישאלו מתחלה את פי ר' שילא. וכן היה, והודה ר' שילא שטעה. וקרי שמואל עליה דרב לא יאונה לצדיק כל און, ועיין שם ברש\"י. אלמא דדבר זה נקרא און אם היה מנדיהו קודם ששאל לר' שילא בעצמו. ונוכל לומר דבענינינו בודאי גם רב מודה דצריך לנהוג כשמואל, דשם סבר רב מתחלה שצריך לנדות את רב שילא שעבר על איסור שאין תקנה לאיסורו במה שהתירה להנשא. משא\"כ בנידון דידן שיש תקנה בהשבה או בפיוס גם רב סובר דצריך להוכיח אותו מתחלה קודם שיפרסם קלונו לאנשים. (הגהה) (ח) ובלשון רכה. כ\"כ הרמב\"ם בפרק ו' מהלכות דעות עי\"ש. (ט) שלא יגדיל העולה וכו'. פשוט הוא דהוא בכלל שקר, ומוציא שם רע נקרא עבור זה. וראיה לדבר לפי מה דאמרינן בערכין (ט\"ו ע\"א) במשנה נמצא האומר בפיו חמור מן העושה מעשה (פירוש שהאונס או מפתה חייב רק נ' כסף ומוציא שם רע מאה) ומסקינן בגמרא שם דהעיקר מה שקנסה התורה מוציא שם רע הוא על השם רע שהוציא עליה ולאו משום דרצה לגרום לה מיתה עי\"ש. ומוציא שם רע נקדא אם בא לבית דין ומספר לפניהם איך שאשתו זינתה אחר אירוסין שלו, ומביא עדים על זה. ואם אח\"כ הביא האב עדים והזימום לעידי הבעל, אז נידון הבעל בתורת מוציא שם רע. וידוע הוא דאף אם יאמרו העדים השניים שאמת הוא שהיא פרוצה ביותר, שזינתה קודם אירוסין בנדותה והם בעצמם התרו בה והיא חייבת כרת על זה, אפ\"ה נידון הבעל בתורת מוציא שם רע משום דלא היה לו להגדיל השם רע כל כך. וידוע הוא מאמר הגמרא בכתובות (מ\"ו ע\"א) דאזהרת מוציא שם רע היא מלא תלך רכיל בעמיך, וכן כתב הרמב\"ם בסה\"מ ל\"ת ש\"א. וא\"כ ה\"נ בעניננו צריך ליזהר מאוד שלא יגדיל העולה יותר ממה שהיא דיהיה בכלל מוציא שם רע, כמו שכתב הרמב\"ם בריש פ\"ז מהלכות דעות דהמספר על חברו גנות של שקר הוא בכלל מוציא שם רע. ולבר מן דין, הלא עיקר ההיתר של ר' יונה הוא דומיא דעד אחד שהוצרך להעיד בב\"ד כדי לחייב את חבירו שבועה, ועד אחד בוודאי אסור להוסיף בעדותו אפילו פרוטה אחת על מאה מנה. גם הלא מפורש הוא דאסור להוסיף במלקות לרשע יותר מכפי חיובו, וה\"נ דכוותיה דהלא שנינו ב ערכין (דף ט\"ו) דהאומר בפיו חמור מן העושה מעשה. וא\"כ לפי מה שביררנו, אם מספר דבר עולה שעשה אחד לחבירו, ויודע שום חלק זכות שיש בענין המעשה הזה, שאם ידעו השומעים את החלק ההוא לא יחשב בעיניהם דבר זה לעולה גדולה כל כך, וכשישמיט המספר את הפרט הזה יתבזה בעיניהם מאוד, צריך ליזהר מאוד שלא להשמיט. (י) שיכוין לתועלת וכו'. כן מוכח בר' יונה במאמר רכ\"ח ורט\"ז ורי\"ט ובמה שהביא בשיטה מקובצת (ל\"ט ע\"א) בשם עליות הר' יונה ז\"ל וכן מוכח בב\"מ (דף נ\"ח ע\"ב) ברש\"י ד\"ה דדש וכו' עי\"ש. ומילתא דמסתברא הוא, שדבר זה מפורש בכמה מקומות בספרי חז\"ל דמה שקוצף הקב\"ה על העובדי כוכבים המריעים לישראל, אף שהרעה המגיעה לנו מאתם הוא מאת הש\"י בדין ובמשפט כפי עונותינו, והוא לתועלתינו כדי שינכה עי\"ז מעונינו ונהיה נקיים לעתיד לבא, עם כל זון יענשו אחר כך העובדי כוכבים בעונש גדול, מפני שהם אינם מכוונים לתועלת רק מצד שנאה ושמחים בצרתינו, והכי נמי דכוותיה. (יא) יכול לסבב. וראיה לזה ממאי דאמרינן בסנהדרין (י\"א ע\"א) במעשה דעכן דכתיב ויאמר ה' אל יהושע קום לך למה זה אתה נופל על פניך חטא ישראל, אמר לפניו רבש\"ע מי חטא, אמר לו וכי דילטור אני, לך הטל גורלות, ופירש\"י דילטור רכיל. וכעין זה ג\"כ איתא בתנד\"א בפרק י\"ח כשביקש יהושע שיודיענו הקב\"ה מי חטא השיבו הקב\"ה מה לך יהושע וכי אני מדבר אליך היום לשה\"ר וכו'. ולכאורה יפלא מאד וכי על איש כעכן שמעל בחרם, ועל ידו נפלו ישראל במלחמה, ובא על נערה מאורסה, ועבר על חמשה חומשי תורה כמ\"ש ב סנהדרין (דף מ\"ד ע\"א) , שייך לשה\"ר, ומלשון הגמרא והתנד\"א משמע שהוא לשה\"ר גמורה ולא חומרא בעלמא, אלא ודאי כמו שכתבנו, דכל היכי דיוכל לסבב התועלת מבלי שיצטרך לספר עליו, אסור מן הדין. והתם נמי הלא יש עצה בגורלות, וזה הוא שאמר לו הקב\"ה וכי דילטור אני, לך הטל גורלות. וכענין זה מצינו ג\"כ בשאר חלקי התורה ב יבמות (דף כ':) אם אתה וכו', ובב\"ק (דף כ\"ח ע\"א) היה לו לשמטו עי\"ש, וכגון ברודף שאם יכול להצילו באחד מאבריו ולא הצילו נחשב לרוצח עי\"ז וכה\"ג בח\"מ בסימן תכ\"א סי\"ג באדם הרואה אחד מישראל מכה חבירו ואינו יכול להצילו וכו' ומשמע אבל אם יכול להצילו בענין אחר ממילא נחשב חובל ממש, והכי נמי בעניננו כיון שהוא יכול לסבב את התועלת הזו דהיינו להציל חבירו בענין אחר, ממילא נחשב למספר לשה\"ר ממש. ועיין לקמן בח\"ב כלל ט' ס\"ק ל\"ה. ומה שכתבנו בעצה אחרת וכו', היינו בין לענין התועלת לעזור לאשר אשם לו, ובין אם כוונתו לגנות לעושי רשעה וכמו שכתבתי בפנים בסעיף ד', ג\"כ יצוייר פשט זה, כי לפעמים תוכל להגיע התועלת הזו אף אם לא יזכיר שם מי שעשה העולה הזו, רק יראה לכל על פי התורה את גודל גנות מי שיש לו מדה רעה הזו דהיינו לגזול או לבייש בני אדם וכיו\"ב. (יב) שלא יסובב וכו'. פירוש דאם הוא משער לפי ענין השומעים שיעשו עמו יותר מכפי הדין שהיה יוצא עליו בבית דין אסור לספר להם. ולא יקשה על זה המעיין ממ\"ש בח\"מ בסימן שפ\"ח ס\"ז בהגה\"ה י\"א דאדם המוכה מחבירו יכול וכו' וה\"ה אחר כמו דאיתא בש\"ך שם ס\"ק מ\"ה בשם מהר\"מ מריזבורק, דשם איירי שיש בזה תועלת על להבא שלא יכהו עוד ואי אפשר להציל אותו בעגין אחר, ומשום דאל\"כ אין לך אדם שיציל את חבירו מיד מכהו כמו איתא בש\"ך שם ובביאור הגר\"א, ובענינא דידן איירינן רק להציל ממנו את ממונו שנתחייב לו עד עתה, ולהכי אסור אם יודע המספר שעי\"ז יעשו אח\"כ עם הנידון שלא כדין. וכל זה אפילו אם המספרין הם שנים, אבל אם המספר הוא אחד, יזהר יותר בענין זה, דהיינו, אם הוא רואה שיעשו השומעים מעשה ממש על ידו, ועל פי דין בודאי לא היו מועילים דבריו רק לענין שבועה וכה\"ג, אסור לו לספר להם רק לזרזם שיביאו הגזלן והעושק לדין, ושם יעיד להנגזל או להנעשק והניזק. וביאור דבר זה בכל פרטיו ומקור לדין זה עיין לקמן בהלכות רכילות בכלל ט' סעיף ה' ו' עי\"ש. (באר מים חיים)",
    "char_count": 9982,
    "word_count": 1979
  },
  {
    "id": 99,
    "type": "lashon_hara",
    "klal": "כלל י",
    "seif": "ג",
    "title": "כלל י - סעיף ג",
    "content": "<< ·  חפץ חיים - הלכות לשון הרע · י · ג · >> לוח יומי: שנה פשוטה - ט\"ו כסלו, ט\"ו ניסן, ט\"ו אב. שנה מעוברת - י\"ט כסלו, כ\"ח אדר ב', ט' אב. וכל זה אם הרואה טוב ממנו, אבל אם הוא (יג) חוטא כמותו, וגם הוא חולה בעברות האלה כמוהו, הרי זה אסור לפרסמו. כי איש כזה, אין כונתו בגלותו מסתריו לטובה וליראה, כי אם לשמח לאיד ולבזותו בזה. וכבר נאמר בענין זה {הושע א' ד'}: \"ופקדתי את דמי יזרעאל על בית יהוא\", הנה כי אף על פי שעשה יהוא מצוה בהכריתו את בית אחאב ביזרעאל, כי נצטוה כן על ידי נביא, ונתנה לו עבור זה מלוכה עד ארבעה דורות, כמו שנאמר {מלכים ב\"י' ל'}: \"יען אשר כלבבי עשית לבית אחאב, בני רבעים ישבו לך על כסא ישראל\", בכל זאת נפקד עליו לבסוף דמי אחאב, מפני כי גם הוא היה רב פשע. (יג) חוטא כמותו . כן כתב ר' יונה בש\"ת במאמר רי\"ט בסופו, ואף שהוא כתב דבר זה לענין אם יצא מעמיתך ע\"י עונות שבין אדם למקום, פשוט דהוא הדין ג\"כ לעניננו, דהלא כתב ר' יונה טעם האיסור משום דכוונתו רק לשמוח לאיד, וזה הלא כבר ביררנו לעיל בסק\"י מדברי ר' יונה גופא דאפילו בענינים דבין אדם לחבירו אם כוונתו בסיפורו לשמוח לאיד אסור. (באר מים חיים)",
    "char_count": 1002,
    "word_count": 211
  },
  {
    "id": 100,
    "type": "lashon_hara",
    "klal": "כלל י",
    "seif": "ד",
    "title": "כלל י - סעיף ד",
    "content": "<< ·  חפץ חיים - הלכות לשון הרע י · ד · >> לוח יומי: שנה מעוברת - כ' כסלו, כ\"ט אדר ב', י' אב. הפרט החמישי, שכתבנו לעיל, שיכון לתועלת, הוא כמו שנבאר, דהינו לא מבעי {לא זו בלבד} אם האנשים, שהוא מספר לפניהם יכולים הם (יד) לעזר לנגזל והנעשק והנזק וה מתביש בענינם, בודאי נכון לעשות הדבר כן. ואפלו אם התועלת הזאת לא תוכל להגיע על ידי ספורו, (טו) רק שהוא מתכון שיתרחקו בני אדם מדרך רשע כשישמעו, שהבריות מגנות פועלי און, ואולי הוא בעצמו ישוב על ידי זה מדרכיו הרעים ויתקן מעשיו, כשישמע, שהבריות מגנות אותו עבור זה, גם זה איננו בכלל לשון הרע, ולתועלת יחשב, (טז) כיון שעל כל פנים אין מכון להנות מהפגם ההוא שהוא נותן בחברו, רק לקנא לאמת, ואולי תבוא על ידי זה תועלת על להבא *. אבל אם הוא משער, שבודאי לא תהיה שום תועלת, כגון, אם האנשים שהוא מספר לפניהם גם הם בעלי הרשע, שגם הם עשו כמה פעמים כהרעה הזאת לאנשים, ולא נחשב בעיניהם לעון כלל, לאנשים כאלו יזהר שלא לספר כלל ענין כזה. כי מלבד שלא תבוא שום תועלת מספורו, עוד יוכל לצמח מזה קלקול גדול, כי הם ילכו ויספרו דבר זה להגזלן והעושק והמביש ויעברו על ידי זה על הלאו ד\"לא תלך רכיל בעמיך\" וגם על ידי זה רגיל לבוא אחר כך מחלוקות גדולות, ובפרט אם, חס ושלום, יוכל לבוא על ידי זה לענין מלשינות, אפלו אם ישלמו כל הפרטים, גם כן אסור לספר שום דבר. ודע, דאין חלוק בכל אלו הפרטים, בין אם בקש אותו הנגזל והנזק והמתביש, שידרוש עבורו את הזקו או עלבונו, או לא בקשו. דבאפן המתר, הוא אפלו לא בקש אותו. ואפן האסור, דהינו, אם לא נשלמו הפרטים הנ\"ל, (יט) לא מהני אפלו בקש אותו. ואפלו הוא קרובו, גם כן אסור. (ובזה נכשלין כמה אנשים מאד, שאם נשמע להם, שאחד עשה לקרובו דבר מה, אף שלא נתברר להם, אם הוא אמת או סבת הדבר, הולכין וגומלין לו תכף רעה עבור זה, בחשבם, כי הם מקימין בזה מצות ( ישעיהו נ\"ח , ז' ) : \"ומבשרך לא תתעלם\". וטועין בזה טעות גדולה, כי אין חלוק בין קרוב לרחוק לכל הדינים הנ\"ל, שלא נאמר \"ומבשרך לא תתעלם\" כדי לעשות אסור, חס ושלום). * הגה\"ה: (יז) ובאופן זה אינו מותר, רק אם כבר נתגלה הדבר להנגזל והנעשק והניזק, אבל אם לא נתגלה הדבר עדיין להם, נראה שאסור לספר לאחרים, וכפי מה שמבאר לקמן בהלכות רכילות בשם הפוסקים, דאיסור רכילות הוא אפילו אם מספר לאחד מה שפלוני דבר ועשה נגד פלוני, פן יודע להנדון, (יח) דחברך חברא אית ליה, {שחברך חבר יש לו}, ותכנס לו שנאה בלבו על זה, ועין בבאר מים חיים. (הגה\"ה) (יד) לעזור להנגזל וכו'. שזו כוונת ר' יונה במ\"ש לעזור לאשר אשם לו. ומ\"ש בפנים והמתבייש וכו', כן מוכח מר' יונה ג\"כ, כי על הכל כתב כדי לעזור וכו' והכוונה שע\"י שיספר הבושת שלו לאנשים וידעו הכל שפלוני גינהו בחנם על לא חמס בכפיו, יתמעט ממנו הצער והכלימה שנשאר לו בלבו ע\"י הבושת הזו, בראותו עתה כי נחשב הוא בין האנשים שהכל מצטערים על צערו, או שכוונת רבינו יונה, כדי שהשומעים כשיתברר להם שהדבר אמת, יוכיחו בעצמם את המלבין על פניו על הבושת אשר בייש חבירו בחנם, ואולי על ידי זה תהיה סיבה שיכיר בעצמו את העולה אשר עשה ויפייס אותו על זה. (טו) רק שהוא מתכוין וכו'. כן מוכח במש\"כ בשיטה מקובצת בשם עליות הר\"י ז\"ל עי\"ש שגם זה לתועלת יחשב. ולא ישיג עלי המעיין דאמאי לא כתבתי דצריך בזה שיהיה באפי תלתא וכדמשמע בשיטה מקובצת שם, שמקור דברי אלו שבפנים נובעים ממנו. דזה אינו, דהכא הלא איירינן שהוכיח אותו מתחלה וכמו שכתבתי בסעיף ב' בפרט ג', וזה מוכח בש\"ת מאמר רכ\"ח דאם הוכיחו מתחלה בפניו ולא שמע לדבריו מותר לו לגלות אח\"כ הדבר לבני אדם אפילו שלא באפי תלתא. ואין לדחות דהר\"י בשערי תשובה לא מיירי רק אם יוכל בסיפורו לעזור לאשר אשם לו, משא\"כ בזה דאיירינן עתה שהתועלת הזו לא תהיה מזה, רק שיתרחקו הבריות מדרך רשע כשישמעו שאנשים מגנים פועלי און וגם אולי בעצמו ישוב עי\"ז כמ\"ש בפנים, וזה נראה לכאורה דאין שייך רק אם מספר באפי תלתא שנתפרסם גנות החוטא לפני אנשים רבים, משא\"כ לפני אחד או שנים, כי כן משמע לכאורה בהטעם הראשון שהביא הש\"מ שם על האי דינא דאפי תלתא. אבל גם זה אינו, דהרי מסיים שם הש\"מ בסוף הענין בפירושו על האי מימרא דאפי מרא וז\"ל: והמדה הזאת מוכחת על האדם שאינו מתכוין להנות בנתינת פגם בחבירו אלא מתכוין הוא שישמע עצה שהבריות מגנות אותו וכו', והרי שם מתיר ר' יונה אפילו שלא באפי תלתא באיש שהוא מוחזק לרבים שאיננו חונף ושקרן משום שהיה בודאי אומר לו ג\"כ בפניו, כמו שמסיים שם באפי מרא או ברבים שיגידו לו משום האי סברא גופא שמתכוין הוא שישמע עצה שהבריות מגנות אותו וכו' וכדי לגנות המעשים הרעים, אלמא דסברא זו שייכה אפילו שלא באפי תלתא, וכ\"ש בעניננו היכא דהוכיח אותו מתחלה בפניו ולא שמע לדבריו, דודאי אין לחשדו שכוונתו להנות מסיפור לשה\"ר, וכוונת ר' יונה בטעם הא' היא כך: דהיכא שלא הוכיח אותו מתחלה בפניו, יהיה מסתברא יותר להשומעים שכוונתו כדי להנות מסיפור לשה\"ר, ולא שיגיעו הדברים לאזניו, דזה אינו מצוי כ\"כ כשמספר שלא בפרהסיא. אבל אם הוכיח אותו בפניו מתחלה על כרחך שכוונתו רק לתועלת הזו ולא להנות מסיפור לשה\"ר וכל זה פשוט. (טז) כיון שעכ\"פ וכו'. וצ\"ע באופן זה שאין תועלת להנידון בענין ממון, אפשר דאין להתיר לפרסם הדבר בין אנשים רק אם אין צד זכות עליו, אבל אם יש לחשוב עליו צד זכות, כגון שהוא אינו יודע שדבר זה הוא בכלל גזל או היזק וכי\"ב, יאסר לספר עליו, ואפילו אם איזה יחידים אמרו לו שגם זה הוא בכלל גזל והיזק, אולי אינו רוצה להאמינם בזה כל זמן שלא שמע מפי בית דין, וכן משמע קצת בר' יונה שכתב על דבר אשר הזיד על רעהו וכו' משמע דוקא הזיד, אך יש לדחות דע\"כ אין כוונת ר' יונה בדוקא, דהרי ר' יונה בשערי תשובה איירי במקום שיש תועלת בהסיפור לעזור לאשר אשם לו כמ\"ש בהדיא, ובאופן זה בודאי אפילו שבר כליו של חבירו בשוגג, כיון שהמספר יודע שע\"י שיספר את הדברים לבני אדם יהיה מוכרח אח\"כ לשלם, בודאי מותר לספר כטעם ר' יונה דומיא דעד אחד, אלא ע\"כ דגם זה הוא בכלל אשר הזיד על רעהו במה שאינו רוצה אח\"כ לשלם את הגזילה או ההיזק לבעליו. וא\"כ אין ראיה לעניננו מלשון ר' יונה, וצריך עיון. (יז) ובאופן זה וכו'. פירוש שהוא משער שלא יהיה תועלת להנידון בממון. (יח) דחברך חברא וכו'. ואינו דומה לדלעיל בסעיף א' שהתרנו אפילו אם לא נתגלה עדיין הדבר להנגזל והניזק, דהלא הטעם שם הוא כמו שכתבנו בשם ר\"י דומיא דעד אחד דמותר בכל גווני להעיד, וזה אינו שייך רק אם הוא משער שתוכל לבוא מזה תועלת בענין ממון, לכך אין אנו חוששין שיתגלה לו דומיא דעד אחד, משא\"כ בעניננו שמשער שלא תהיה ע\"י השומעים תועלת בענין ממון, נהי דהאיסור לשה\"ר והוא הגנות שמגנה אותו בפני בני אדם איננו בעניננו, כיון דעיקר כוונתו הוא כדי שיראו בני אדם שמגנים את פועלי און ועי\"ז יתרחקו מלילך בדרכם הרעה, עכ\"פ האיסור רכילות היכן הלך. ולפי הנראה בעו\"ה הקלקול פן יתגלה לנידון ויסובב עי\"ז מחלוקות רבות ועצומות וללא תועלת (כידוע דעיקר הטעם איסור רכילות הוא כדי שלא ירבו מחלוקות בישראל), קרוב יותר מהתיקון שיתרחקו בני אדם עי\"ז מלילך בדרך רעה בראותם שהבריות מגנות פועלי און. ואף שיש סברא קצת להתיר דאולי הוא בעצמו ישוב עי\"ז מדרכיו הרעים וישיב הגזילה וההיזק לבעליו כשישמע שהבריות מגנות אותו מטעם זה וכמו שכתבתי בפנים, אעפ\"כ נראה לי פשוט להחמיר, דמי יודע אם ישוב עי\"ז, כיון דאיירינן שכבר הוכיח אותו וכמו שכתבתי בפנים בסעיף ב', או באיש שהוא יודע שלא יקבל תוכחתו, א\"כ רחוקה מאוד התועלת הזו, ורכילות וקלקולין הרגילין לבוא ע\"י רכילות דהיינו מחלוקת ואונאת דברים וכי\"ב יותר קרוב שיבוא עי\"ז, ע\"כ נראה לי פשוט לאסור לפרסם גנותו באופן שללא תועלת יהיה, פן יתגלה לנידון. אם לא שהוא משער שאם לבסוף יוודע להנגזל והניזק, יהיה יכול בעצמו להוציא את בלעו מפיו, דמותר. דהלא באופן זה מותר לגלות אפילו להנגזל והניזק בעצמו וכמו שיתבאר אי\"ה לקמן בהלכות רכילות, אך צריך שלא יחסרו ג\"כ בזה כל הפרטים המבוארים בסימן זה. (יט) לא מהני אפילו אם ביקש אותו. עיין לקמן בהלכות רכילות כלל ט' ס\"ח. ומ\"ש כדי לעשות איסור ח\"ו, אף שהוא דבר פשוט אראה לך ג\"כ מקור לזה ברא\"ש פ\"ק דב\"מ סימן מ\"ח על ההיא מעשה דקריבתיה דר\"נ עי\"ש. (באר מים חיים)",
    "char_count": 6905,
    "word_count": 1339
  },
  {
    "id": 101,
    "type": "lashon_hara",
    "klal": "כלל י",
    "seif": "ה",
    "title": "כלל י - סעיף ה",
    "content": "<< ·  חפץ חיים - הלכות לשון הרע י · ה · >> לוח יומי: שנה פשוטה - ט\"ז כסלו, ט\"ז ניסן, ט\"ז אב. שנה מעוברת - כ\"א כסלו, א' ניסן, י\"א אב. ואם הוא רואה, (כ) שאחד מספר לשון הרע על חברו, גם זה הוא מכלל העונות, שבין אדם לחברו. ולכן, אם ישלמו בו כל הפרטים הנ\"ל, מתר לפרסם גדל גנות המספר הזה לבני אדם. וכל זה אינו מועיל רק אם בלאו הכי גם כן כבר נתגלה הדבר להאיש, שספר עליו. אבל אם עדין לא נתגלה הדבר, אסור לספר הדבר, אף לאחרים, דחברך חברא אית לה, וממילא יתגלה הדבר גם לו, ובכלל רכילות הוא, וכמו שנכתב, אם ירצה ה' לקמן בהלכות רכילות. וכל שכן, שאסור לגלות הדבר לאותו פלוני גופא, שדבר עליו, אף שכונתו לקנא לאמת, דזה הוא רכילות גמורה, אפלו אם אחד מן הפחותים מלגלג מן החשוב שבישראל, והוא אביו או רבו. (כ) שאחד מספר כו'. כן מוכח מר' יונה במאמר רכ\"ח שכתב ומבאיש ומחפיר מספר לה\"ר וכו'. ומ\"ש רק אם בלא\"ה וכו', ובאופן זה יהיה מיירי ר\"י מה שהתיר לספר גודל העולה של המספר לשה\"ר דאל\"ה רכילות מיקרי וכמו שנכתוב לקמן בשם הרמב\"ם ושאר פוסקים דלספר לאחד מה שפלוני דיבר על פלוני בכלל רכילות הוא כיון דבזה הסעיף איירינן שלא יבוא מזה תועלת ממש להנידון רק לגנות עושי עול לפני בני אדם וכמו שכתבנו לעיל בס\"ק י\"ח ודין זה וכן הדין דסעיף ו' שוים בכל חלקיהם להסעיף ד' וההגה\"ה שבתוכו דהיכא דיש תועלת ממש אפילו לא נתגלה הדבר עדיין מותר לספר עליו ובלא\"ה אסור אפילו אם יושלמו בכל הפרטים. ומה שכתבתי וכ\"ש שאסור וכו' דלא התיר ר\"י רק אם כבר נתגלה לו הדבר ולענין לספר לאחרים ולא לגלות להנידון בעצמו ודוק בלשונו בסימן רכ\"א שכתב יכול לספר הדברים לבני אדם כדי לעזור לאשר אשם לו וכו' הרי דמיירי לספר לאחרים. ומ\"ש אפילו אם המלגלג וכו' דרק לנדותו היה צריך, כמבואר ביו\"ד סימן של\"ד דמי ששומע שאחד מבזה לתלמיד חכם אפילו שלא בפניו וכו', ואין לו לחוש פן יתגלה עי\"ז להנידון, אבל לגלות להנידון אפילו הוא תלמיד חכם ביותר אסור. וראיה מוכרחת לזה מהא דאמרינן במו\"ק (ט\"ז ע\"א) ומנלן דאי מתפקר בשליחא דבי דינא ואתי ואמר לא מתחזי כלישנא בישא דכתיב העיני האנשים ההם תנקר לא נעלה, ולפי גירסת הרא\"ש והר\"ן שם דקאי על רכילות דהיינו מה שהשלוחא דבי דינא סיפר למשה רבנו ע\"ה מה שאמרו עליו דתן ואבירם העיני האנשים ההם תנקר, והרי דתן ואבירם היו הפחותים שבישראל כי בעודם במצרים הלשינו על משה רבנו ע\"ה, והם שיצאו בשבת ללקוט והותירו המן, ואמרו למשה רבנו ע\"ה ולאהרן ומדוע תתנשאו על קהל ה'. ומשה רבנו ע\"ה היה אדון הנביאים רבן של כל ישראל וכבודו חמור מכבוד אביו, אפ\"ה סבירא לה להגמרא דאסור לגלות דבר זה למשה רבנו ע\"ה, אם לא מחמת שלוחא דבי דינא, ולא מועיל מה שברצון השליח היה לקנא לאמת. ולענין לגלות לאחרים, אם הוא רואה שתבוא עי\"ז תועלת, שיקנאו עבור כבוד התלמיד חכם, מותר, אך באופן שיושלמו הפרטים שנכתבו לעיל בסעיף ב'. ועיין במה שנכתוב בסוף ס\"ק כ\"א דלפעמים משתנה זה הדין. (באר מים חיים)",
    "char_count": 2500,
    "word_count": 490
  },
  {
    "id": 102,
    "type": "lashon_hara",
    "klal": "כלל י",
    "seif": "ו",
    "title": "כלל י - סעיף ו",
    "content": "<< ·  חפץ חיים - הלכות לשון הרע י · ו · >> ופעמים דמתר לספר הדבר לאחרים, אף אם עדין לא נודע להנדון, דהינו אם הוא רואה (כא) שיגיע להנדון מזה תועלת ממש, (כב) ולא יחסרו בזה גם כן הפרטים הנ\"ל, ועין בבאר מים חיים. ואבאר את דברי בענין התועלת, כדי שלא יבוא הקורא לטעות בזה, כגון, שהוא מכיר בטבע האיש הרוכל ולפי ענין הספור, שכמו שהוא מגנה אותו בפניו, כן ילך אחר כך ממנו ויגנה אותו עוד בפני אנשים אחרים, ובפרט, לפי מה שכתבנו, דצריך להוכיחו מקדם, והוכיחו, ולא קבל דבריו. ודבר זה ידוע, בעונותינו הרבים, כי כמעט כלנו נכשלין בלשון הרע, ובפרט, בקבלת לשון הרע, וקרוב הדבר, שתתקבל הלשון הרע שלו, ויהיה קשה אחר כך להוציא את הדברים מלבם, כי צדיק הראשון בריבו. לכן בודאי נכון הדבר, שיקדים את עצמו לפני אותם האנשים, ויעריך לפניהם גדל עולתו של המרגל, ויספר לפניהם, איך שהוא מגנה לאותו פלוני בחנם על לא חמס בכפו, כדי שכאשר יבוא אחר כך המרגל ויספר לפניהם, לא יתקבלו דבריו, ואדרבה, יוכיחוהו על פניו, ובודאי, כשיראה, שלא יתקבלו דבריו, וגם הם לו לקלון ולחרפה, ישמר את עצמו מזה על להבא. ואפן זה בודאי מתר, כי בזה יציל את נפש הנדון מצער וכלמה, וגם את נפש המספר והמקבל מדינה של גיהנם, וגם יקימו על ידו מצות עשה דהוכחה. (כא) שיגיע להנידון מזה תועלת. דבאופן זה בודאי אין לחוש פן יתגלה לו, דאף לכתחלה מותר לגלות להנידון אם הוא רואה שיגיע לו עי\"ז תועלת, כגון ששמע לאחד שרוצה להזיק לאחד, או ששמע אותו שאמר אם אפגע לפלוני אחרפנו, והוא מכיר לפי הענין שלא אמר זה בדרך הגזמה רק בדרך אמת, בודאי צריך להגיד לפלוני כדי שישמור עצמו ממנו כמו שמבואר לקמן בהלכות רכילות בכלל ט' ס\"ג. (אך צריך ליזהר שלא יחסרו בזה הפרטים המבוארים שם, שהם כעין אלו שבכלל זה, דאל\"ה ילכד ברשת של רכילות). וכל שכן דלאחר מותר לספר אם הוא רואה שתבוא תועלת מזה וכמו שכתבנו בפנים בסעיף זה. ובאמת כל דברינו שבפנים בסעיף זה נכללו במה שאמרו מותר לדבר לשה\"ר על בעלי המחלוקת. ואף דדינא הכי כמו שכתבנו, מכל מקום ר\"י שכתב והמספר לשה\"ר לא איירי בזה האופן רק כמו שכתבנו בסק\"כ, מדכתב ולא ביקש פניו להעביר על עונו, משמע דההיתר שלו משום זה בלבד, אף שלא יגיע עוד ריעותא אחרת להנידון, ולא חשש ר\"י לאיסור רכילות, אלא ודאי כמו שכתבנו דאיירי שכבר נתגלה להנידון ולא נשאר לנו רק מטעם סיפור גנות של זה המספר ולכן התיר ר\"י, וטעמו הוא כמו שהובא בשמו בש\"מ לב\"ב כדי שיגנו הבריות פועלי און וגם אולי הוא בעצמו ישוב עי\"ז ויפייס להנידון כשישמע שהבריות מגנות אותו עבור זה. (כב) ולא יחסרו בזה ג\"כ הפרטים הנ\"ל. ואבארם בפירוש מפני דבר שנתחדש בזה. א. שישמע בעצמו שהוא סיפר עליו לשה\"ר, ולא ששמע זה מאחרים, אם לא שנתברר לו. ב. שיתבונן היטב מן הדין שהוא בכלל לשה\"ר. ג. שלא יגדיל עליו העולה יותר ממה שהיא. ד. שיכוין לתועלת כמ\"ש בסעיף זה בפנים ולא מצד שנאה. ה. הפרט דהוכחה תלוי בזה, אם הוא משער שיועיל לו בתוכחתו לא יספר עליו לעת עתה לאחרים, רק יוכיחנו מתחלה על הסיפור לשה\"ר שסיפר על חברו, אולי עי\"ז ימנע שלא לספר עוד לשה\"ר עליו, אבל אם הוא משער שתוכחתו לא תועיל לו, לא יתוכח עמו כלל בענין זה, אחד, כי עי\"ז שיוכיח אותו, יוסיף לבזות אותו יותר תיכף בפניו ממש, ולא גרע ממה שאמרו חז\"ל אל יספר אדם בשבחו של חבירו שמתוך וכו'. ועוד, כי קרוב מאוד לצאת קלקול עי\"ז, כי כשידע שאחד נלחם עמו בענין זה יהיה רוצה מאוד להראות לכל שהדין עמו, ויקדים עצמו לספר הדבר לפני כל אחד ואחד בשפתיו החלקלקות המלאים מרמה, ושוב יהיה קשה לו לזה להוציא הדבר מלבם. על כן טוב יותר שלא לדבר עמו כלל בענין זה מתחלה. וממילא מחמת זה הטעם גופא נראה פשוט דאין צריך ג\"כ באפי תלתא, כדי שלא יתפרסם הדבר ולא יוודע להמרגל וכנ\"ל. ואף שהדבר פשוט אביא ראיה על זה ממה שהובא בענין היתר לדבר לשה\"ר על בעלי המחלוקת, ראיה מנתן, שאמר ואני אבוא אחריך ומלאתי את דבריך, והרי מוכח שם בכתוב שבעת אמירת נתן לדוד לא היה באפי תלתא, ולא מצינו ג\"כ שהוכיח נתן לאדוניהו מתחלה. אלא ודאי כמו שכתבנו הטעם, דאם היה מתגלה הדבר לאדוניהו אפשר שהיה קשה לו שוב אח\"כ לתקן את הדבר, כי היה מסבב בעצות רעות להפר מחשבת נתן הנביא, ועל כן נהג עצמו נתן בהצנע, והכי נמי בעניננו. הפרט הששי שלא יסובב להמספר הזה קלקול יותר מכפי מה שהוא חייב לזה על פי דרכי התורה שייך גם בזה. הפרט השביעי אם אפשר לסבב את התועלת הזה באופן אחר מבלי שיצטרך לספר עליו בכל גווני אסור, שייך גם בזה. (באר מים חיים)",
    "char_count": 3793,
    "word_count": 743
  },
  {
    "id": 103,
    "type": "lashon_hara",
    "klal": "כלל י",
    "seif": "ז",
    "title": "כלל י - סעיף ז",
    "content": "<< ·  חפץ חיים - הלכות לשון הרע י · ז · >> לוח יומי: שנה פשוטה - י\"ז כסלו, י\"ז ניסן, י\"ז אב. שנה מעוברת - כ\"ב כסלו, ב' ניסן, י\"ב אב. ועתה נבאר הפרט הג', שכתבנו לעיל בסעיף ב', והוא מה שכתבנו שם, דצריך להוכיח אותו מתחלה, הינו דוקא בסתמא, אבל (כג) אם הוא יודע ומכיר בו, שלא יוסר בדבריו ולא יקבל תוכחתו אין צריך להוכיחו, רק שיזהר לספר דבר זה בפני שלשה, והטעם, שאם יספר דבר זה בפני אחד או שנים, יתראה, שהוא מתכון, שלא יגיעו הדברים לאזניו, ורוצה להחניפו ולגנב דעתו, ובסתר הוא מגנהו, ונראה כנהנה בספור לשון הרע על חברו. ועוד טעם אחר, שיבואו לחשדו ויאמרו, שבודאי אין הדבר אמת, ומלבו הוא בודאם, דאם לא, מדוע לא גלה את עונו בפניו ראשונה, ואם כן לא יבוא מספורו שום תועלת, המבארת לעיל בסעיף ד'. על כן צריך לספר הדבר בפרסום, דהינו בפני שלשה, דזה הוי, כאלו אמר הדברים בפניו, ותו לא אתי למיחשדה {ויותר לא יבואו לחשוד בו}, שאינו מצוי הוא, שאדם כשר יספר דבר שקר בעקרו ברבים. (כד) ואף שגם עתה אסורים השומעים לקבל דבר זה בהחלטה, שיתגנה על ידי זה הנדון בלבם, וכמבאר לעיל בכלל ו' סעיף א', הינו טעמא, שאף שאין הדבר הזה שקר מעקרו, אף על פי כן אולי חסר עוד פרט אחד לזה המעשה, אשר על ידו ישתנה זה הענין מסופו לתחלתו, על כן אסור להם לעת עתה להחליטו לגנאי עבור זה הספור, אבל על כל פנים יכנס הדבר באזניהם לענין זה, שיראו לחקר אחר הדבר אם אמת הוא ולהוכיח את האיש ההוא, שמספרים עליו הדברים הרעים, ואולי ישמע לדבריהם, ועוד שאר תועליות, כמבאר לעיל בסעיף ד', עין שם. (כג) אם הוא יודע ומכיר בו וכו' בפני שלשה. כן כתוב בשיטה מקובצת לב\"ב בשם עליות הר\"י ז\"ל עי\"ש, ורוב סעיף זה הוא מלוקט מדברי ר' יונה שבש\"ת ודבריו שבשיטה מקובצת. (כד) ואף שגם עתה. ואעתיק על זה מה שכתבתי בביאור דברי ר\"י שבשיטה מקובצת וז\"ל השיטה מקובצת שמא אין הדברים אמת וכו' הכל יודעין שאין אדם כשר וכו'. אף דכבר ביררנו בראיות שאין לקבל לשה\"ר אף אם שמע באפי תלתא, דפשוט דכוונתו אם לא יספר באפי תלתא יחזיקו הדבר כמעט קרוב לודאי שהוא שקר ואתו לחשדו וגם לא יחקרו אחר הדברים, אבל עתה יכנסו הדברים באזניהם לענין שיהיה עיקר הדברים נוטה בלבם לאמת, אך אף על פי כן עדיין לא נתגנה פלוני משום זה כי אולי חסר פרט אחד קטן שעי\"ז נשתנה כל הענין, ועל כן יבואו לחקור אחר כל הענין בשלימותו ולהוכיח את האיש וכו'. אבל אין כוונתו שמא וכו' דהדבר כמו ספק ועתה בפני שלשה הוא ודאי אמת, אחר דכבר ביררנו בראיות מוכרחות דאסור לקבל בכל גווני ועוד דלא משמע כן בש\"ת במאמר רכ\"ח הנ\"ל דשלא באפי תלתא יחזיקו השומעים הדבר לספק ממ\"ש שם אין הדברים כנים ומלבו הוא בודאם ואם לא איפוא וכו' עי\"ש ועוד ממקומו הוא מוכרח פה ממה שסיים אבל יש להם לחקור הדברים וכו' משמע דאף עתה עדיין חקירה צריך ופשוט, עד כאן כתבתי שם. (באר מים חיים)",
    "char_count": 2416,
    "word_count": 483
  },
  {
    "id": 104,
    "type": "lashon_hara",
    "klal": "כלל י",
    "seif": "ח",
    "title": "כלל י - סעיף ח",
    "content": "<< ·  חפץ חיים - הלכות לשון הרע י · ח · >> וכל זה, (כה) כשאין עליו אימה מן האיש ההוא, שמדבר עליו, אבל אם יש עליו אימה, שיש לאל ידו להרע עמו, אפשר שיש להקל לספר עליו העולה, שעשה לחברו, אפלו שלא באפי תלתא. (כה) כשאין עליו אימה וכו'. כן כתוב בשיטה מקובצת שם בשם ר\"י, ומ\"ש אפשר וכו' דאולי לא כתב שם זה רק להסברא שלא יחזיקו אותו לחונף וע\"כ כתב ר\"י דבכגון זה מותר שכבר אמרו מותר להחניף לרשעים וכו', משא\"כ לטעם השני שכתב דיחשדוהו לשקרן אפשר דגם בזה שייך כל זמן שלא סיפר הדבר בפירסום. ואפשר דגם לטעם זה שרי, דלא יחזיקו אותו לשקרן רק היכא שיש ראיה לדבר מדלא גילה על עונו בפניו ראשונה כמו שכתב הר\"י בש\"ת, ובזה שיש עליו אימה ממנו אפשר שלא שייך זה ע\"כ כתבתי אפשר וכו'. ולענין הוכחה, תלוי, אם הוא רואה לפי הענין שאפשר שיקבל תוכחתו, צריך להוכיחו ולא יפרסם עליו קודם שהוכיחו וכנ\"ל בפרט ג', אבל אם הוא רואה שלא יקבל תוכחתו בזה, אין צריך להוכיחו, ויותר טוב שלא להוכיחו, דכשיתודע לו שהוא תופסו עבור זה לגנאי יוכל לצמוח עי\"ז קלקול דהיינו שאח\"כ לא תבוא התועלת שמכוין זה בסיפורו וכמו שביארתי בס\"ק כ\"ב בפרט ה' עי\"ש ע\"כ לא יוכיחו מתחלה. (באר מים חיים)",
    "char_count": 1028,
    "word_count": 206
  },
  {
    "id": 105,
    "type": "lashon_hara",
    "klal": "כלל י",
    "seif": "ט",
    "title": "כלל י - סעיף ט",
    "content": "<< ·  חפץ חיים - הלכות לשון הרע י · ט · >> לוח יומי: שנה פשוטה - י\"ח כסלו, י\"ח ניסן, י\"ח אב. שנה מעוברת - כ\"ג כסלו, ג' ניסן, י\"ג אב. ואם המספר (כו) מחזק לרבים, כי לא ישא פני איש, ואת כל אשר יאמר, שלא בפני חברו, אותו ידבר בפניו, (כז) ולא יגור מפני איש, והחזק גם כן בתוך עמו, אשר לא ידבר רק אמת, מתר לספר לאנשים דבר עולה, (כח) שעושה אדם לחברו, ויודע בו, שלא יקבל תוכחתו, אפלו שלא באפי תלתא, כי לאיש כזה השומעים לא יחשדוהו לחונף או לשקרן, רק שהוא מתכון לקנא לאמת ולעזר לאשר אשם לו ולגנות המעשים הרעים בפני כל. אך בזה, וכן במה שכתבנו בסעיף ח', צריך לזהר מאד, שלא יחסרו בזה כל הפרטים הנ\"ל בתחלת הסימן, כי לא חסרנו מהם, רק הפרט דאפי תלתא. (כו) מוחזק לרבים וכו'. כן כתב ר' יונה בשערי תשובה במאמר רכ\"ח. (כז) ולא יגור מפני איש. דבזה יסור החשד דחונף. ומ\"ש אשר לא ידבר רק אמת, דאל\"ה עדיין יאמרו שהדבר הזה הוא שקר והראיה שלא גילה על עונו בפניו ראשונה. (כח) שעושה אדם להבירו. וה\"ה בבין אדם למקום אם מוחזק לעבור וכההיא דסעיף י'. ומ\"ש ויודע בו שלא יקבל תוכחתו, כן מוכח מדברי ר\"י שבשיטה מקובצת שמשוה דין זה עם הדין דאפי תלתא בכל סברותיו דהיינו שאיש כזה בודאי מתכוין הוא שישמע עצה שהבריות מגנות אותו ועי\"ז ישוב מדרכיו הרעים ולמעלה בדין דאפי תלתא כתב הר\"י אצל סברא זו כגון שיודע בו שאינו מקבל תוכחתו, ופשוט הוא דכיון שהוא מתכוין לטובתו יותר טובה היא לו שיוכיח אותו מתחלה אולי ישמע לדבריו ולא יצטרך לפרסם גנותו אם כן הוא הדין בזה. ואף דלכאורה בש\"ת הנ\"ל לא משמע כן להמעיין שם, זהו רק מדין אבק לשה\"ר, אבל בודאי מדין מצות הוכחה מחוייב על פי דין להוכיחו אולי ישמע אליו קודם שיפרסם גנותו, והכל כמו שכתבתי לעיל בסק\"ז כי שם ביארתי הכל על נכון בעזה\"י עי\"ש. (באר מים חיים)",
    "char_count": 1544,
    "word_count": 312
  },
  {
    "id": 106,
    "type": "lashon_hara",
    "klal": "כלל י",
    "seif": "י",
    "title": "כלל י - סעיף י",
    "content": "<< ·  חפץ חיים - הלכות לשון הרע י · י · >> ודע עוד, (כט) דשוין יחד דין ספור לשון הרע על דבר עון, שבין אדם לחברו, וספור לשון הרע על דבר עון, שבין אדם למקום. אך בעברה, שבין אדם למקום, אין מתר לספר עליו, אפלו ישלמו כל הפרטים הנ\"ל שבסעיף ב', אלא אם כן ראה עליו, שאוחז בה ועושה אותה כמה פעמים במזיד, והוא דבר המפרסם לכל, שהוא אסור, ועין לעיל בכלל ד' סעיף ז', (ל) שבארנו דבר זה בכל פרטיו. (כט) דשוין יחד. שז\"ל השיטה מקובצת על ב\"ב בשם הר\"י או בשאר עבירות שאוחז בהם ועושה אותם במזיד ועודנו מחזיק בהם ולא במקרה אבל הם מדרכיו ולמודו (פירוש דאם לא ראהו רק פעם אחת ראוי לחשוב עליו שמא עשה תשובה והמגלה דבר זה אשם אשם על זה וכמו שכתב ר\"י במאמר רט\"ו עי\"ש) מצוה לגנותו בפני כל אדם וכו'. ומ\"ש באיסור המפורסם לכל שהוא אסור, כן כתב ר\"י במאמר רי\"ט בא\"ד ואינו נזהר מעבירה אחת אשר כל שער עמו יודעים שהיא עבירה עי\"ש וכמעט כל הדין זה נזכר ג\"כ שם בש\"ת להתירא אך שכאן בש\"מ חידש שאף שעל פי דין תורה מותר לספר עליו שהוא איננו בכלל עמיתך אע\"פ כן צריך לזה באפי תלתא כדי שלא יבואו לחושדו. (ל) שביארנו וכו'. ופשוט דכל הפרטים שצריך בכאן צריך ג\"כ שם ועי\"ש בבמ\"ח ס\"ק ל\"ב. אמנם נראה פשוט דמה שכתבנו לעיל בתחלח הסימן ונודע בבירור שלא השיב את הגזילה וכו' כאן אין שייך זה דכיון שהוא למוד ונתחזק באותן עבירות אין לחשוב עליו שמא עשה תשובה כל כמה שלא ראינו בפירוש דלא גרע ממה דאמרינן במגילה (כ\"ה ע\"ב) בסוף פירקא, האי מאן דסנאי שומעניה שרי וכו'. גם הפרט דהוכחה צע\"ג דאף שבש\"מ שם כתב כגון שיודע בו שאינו מקבל תוכחה משמע הא לאו הכי מחוייב להוכיחו, אפשר דהוא רק למדה טובה ומצוה בעלמא כיון דכוונת המספר הוא רק לתועלתו שישוב ע\"י שירננו אחריו ולא ח\"ו להנות מסיפור לשה\"ר יותר טוב הוא שיוכיחוהו מתחלה אולי יוכל להועילו בזה ויוצא בזה ידי הכל ולא יצטרך לספר גנותו וכמ\"ש למעלה, אבל מן הדין כיון שראינו שפקר כמה פעמים בעבירה המפורסמת לכל ישראל שהיא אסורה א\"כ יצא מכלל עמיתך בזה וכמו דיצא מכלל עמיתך לענין לא תונו איש את עמיתו ולענין לא תלך רכיל בעמיך וכמו שכתב ר\"י בש\"ת במאמר רי\"ט דמטעם זה מותר להכלימו במעלליו ולהודיע תועבותיו כן אפשר דהוא הדין נמי לענין מצות הוכחה אפילו אם אינו יודע בבירור שלא יקבל תוכחתו, דהא ה\"נ הוכח תוכיח את עמיתך כתיב עם שאתך בתורה ובמצוות, וכן ראיתי בספר אדרת אליהו בפ' קדושים דכתב על עמיתך דהוכחה, עם שאתך בתורה ומצות, ולא גרע האיש הזה מלץ דכתיב אל תוכח לץ וכו'. והנה כל זה כתבנו בענין שבין אדם למקום, אבל בענינים שבין אדם לחבירו אף שהוא מתנהג בהן שלא כדין כמה פעמים מחוייבין אנו להוכיחו דאינו יוצא מכלל עמיתך עי\"ז. ורק לענין לשה\"ר התיר עליו ר' יונה, ולא משום דאינו בכלל עמיתך רק משום לקנא לאמת ולעזור לאשר אשם לו, אבל לענין הוכחה ולענין אהבת רעים ולכל שאר ענינים אשר אנו מצווין לאיש עמיתנו מחוייבין אנו גם לו. וראיה לדבר דבענין בין אדם למקום התנה ר\"י במאמר רי\"ט שכתב אשר כל שער עמו יודעים שהיא עבירה, ונראה בעליל כונתו דאל\"ה עדיין הוא בכלל עמיתך. ודבר זה ידוע בבין אדם לחבירו בכל מה שצייר ר' יונה בגזל ונזק וצער ובושת הוא בא לכתחלה מצד סיבה אשר על ידה היצר הטעהו שמותר לעשות דבר זה לחבירו, אף שבאמת השכנגדו צדיק בריבו, אך עכ\"פ מצא לו היצר מקום לפתותו שמותר לעשות לאיש ריבו כל דבר רצח, ולפעמים מפתהו היצר שמצוה ג\"כ יש בזה, ואם יראה בעצמו שאיש אחר יעשה ככה העולה או הבושת ואונאת דברים לאיש אחר כמו שהוא עושה לאיש זה ירים קולו עליו לאמר שהוא עושק או מבייש לאדם מישראל בחנם, וא\"כ אנו רואין בחוש שרק היצר מעור את עיניו לאמר שלאיש הנוכחי עליו לא צותה התורה כל האזהרות הלאוין והעשין לא שנא וגו' ואהבת לרעך כמוך וכיוצא בזה, וא\"כ איך נוציא לאומר מותר הזה מכלל עמיתך, אם לא שהוא נראה לכל שאין באותו הדבר במה לטעות בשום אופן רק החוטא הזה הוא גנב או גזלן פשוט אז יש לעיין הרבה בזה לענין הוכחה וכיוצא בזה. (באר מים חיים)",
    "char_count": 3381,
    "word_count": 674
  },
  {
    "id": 107,
    "type": "lashon_hara",
    "klal": "כלל י",
    "seif": "יא",
    "title": "כלל י - סעיף יא",
    "content": "<< ·  חפץ חיים - הלכות לשון הרע י · יא · >> לוח יומי: שנה פשוטה - י\"ט כסלו, י\"ט ניסן, י\"ט אב. שנה מעוברת - כ\"ד כסלו, ד' ניסן, י\"ד אב. ומה מאד יש לזהר, (לא) שלא להתיר לעצמו לספר לאחרים, איך שהיה לו עסק עם פלוני ופלוני, וגזלו, או עשקו בזה ובזה האפן, או שחרפו, או צערו ובישו וכל כהאי גונא {וכל כיוצא בזה}, ואפלו אם הוא יודע בעצמו, שאינו משקר בספור הזה, (אם לא, באפן שנבאר לקמן בסעיף י\"ג), ואפלו אם יצטרפו לזה כל שאר פרטי ההתר הנ\"ל, דבודאי אין כונתו בעת הספור לתועלת, דהינו, לפרסם גנותו של חברו, כדי שיבוזו עושי רשעה בעיני בני אדם, ויזהרו על ידי זה מללכת בדרכיהם הרעים, או כדי שהוא יראה בעצמו שהבריות מגנות אותו, אולי על ידי זה ישוב מדרכיו הרעים, רק כונתו כדי לבזותו בעיני בני אדם, שיפרסם לפניהם לחרפה ולקלון עבור זה שנגע בממונו או בכבודו, וכל שיראה יותר, שדבריו יתקבלו לפני השומעים, ויתפרסם בעיניהם לגנות ולבזיון עבור זה, יהיה יותר שמח ויותר נהנה מזה. (לא) שלא להתיר לעצמו וכו'. הטעם דבודאי חסר כאן פרט אחד והוא פרט החמישי הנכתב לעיל והוא מה שכתבתי בפנים דבודאי אין וכו' ומפני שרגילין הרבה לטעות בזה לכן ארחיב קצת הדיבור בזה כדי שלא יאמר הקורא שאני מחמיר עליו חומרא בעלמא. וז\"ל הרבינו יונה בשערי תשובה במאמר רכ\"א, ודע דבדברים שבין אדם לחבירו כמו גזל ועושק וכו' גם היחיד אשר ראה יגיד כדי לעזור לאשר אשם לו ולקנא לאמת והנה אמרה התורה שיעיד עד אחד בבית דין כדי לחייב הנתבע שבועה עכ\"ל. וא\"כ דבנידון דידן דאיירינן בסעיף זה שאין לו מזה תועלת על להבא אפילו אם יהיה בעד אחד כהאי גוונא דהיינו שמעדותו לא יצא שום נפקא מינא לדינא, לשה\"ר מיקרי, בין בבין אדם למקום וכדאיתא בפסחים (קי\"ג ע\"ב) במעשה דזיגוד דנגדיה רב פפא משום זה, ובין בבין אדם לחבירו אם יזדמן כהאי גוונא שמדברי העדות שלו לא יהיה שום נפקא מינא לדינא ג\"כ אסור מן התורה להעיד וכמו שכתב הגר\"א בח\"מ בסימן כ\"ח סק\"ט בשם הספרי (והכונה היכא דהעד יודע מתחלה שע\"פ דין לא יועיל עדותו לכן לא יעיד דרק ענין ביש בעלמא הוא דקא מפיק עליה דפלניא וכההיא מעשה דזיגוד אבל בסתמא מחויב להעיד פן יועיל עדותו לענין מה), וכל שכן שלא בבית דין בדרך סיפור בעלמא ודאי לשה\"ר הוא, וכל זה אפילו אם הוא מספר מה שפלוני עשה לפלוני וק\"ו בנידון דידן שהוא מספר מה שפלוני עשה לו דעל זה לא שייך כלל התירא דר' יונה דומיא דעד אחד דמה שייך עדות על עצמו (אם לא שיש תועלת מהסיפור שלו וכפי מה שמבואר הטעם לקמן). ועוד הלא אסור לבעל דין להשמיע דבריו להדיין קודם שיכנס לדין אף דיודע שהאמת אתו ועובר בזה על הלאו דלא תשא שמע שוא וכדאיתא בסנהדרין (ז':) וב שבועות (דף ל\"א) ובח\"מ סימן י\"ז וה\"ה בודאי בענינינו לענין לספר לאדם אחר מה שעשה לו פלוני דבחד פסוק כללתם התורה וכדאיתא בפסחים (קי\"ח ע\"א) דפסוק זה לא תשא שמע שוא הוא אזהרה למספר לשה\"ר ג\"כ דקרי ביה לא תשיא, ואף דבתורה כתיב שמע שוא, הלא ע\"כ אנו צריכין לומר דהוי כמו להשמיע דבריו לדיין דאסור בכל גווני, וע\"כ אנו צריכין לומר הא דקראתו התורה שמע שוא אף דהמספר יודע שהאמת אתו, משום השומע שלא ידע שהוא אמת וכדי שלא יכנס לנפשו צורת הדברים (וכמו שכתב בסה\"מ להרמב\"ם ל\"ת רפ\"א טעם זה על מה דאסרה התורה להדיין לשמוע) כן בודאי ה\"ה בעניננו כיון דעצם אמונה בלב להחליט שהוא אמת מה ששמע גנות על אחד הוא איסור של קבלת לשה\"ר וכמ\"ש למעלה בכלל ו', וה\"ה לטעם האחר שכתבתי למעלה בפתיחה אות ב' א\"כ בודאי גם בזה אסור להשיא להשומע שמע שוא וכמו שאסור להשיאו מה שפלוני עשה לפלוני. ועוד ראיה לדברינו ממה דאמרינן במו\"ק ט\"ז ואי אתפקר בשליחא דבי דינא ואתי ואמר לא מתחזי כלישנא בישא דכתיב העיני האנשים ההם תנקר לא נעלה ופירש\"י שחירף שליח בית דין ושליח אמר חרפני (דלפירוש רש\"י העיני האנשים ההם תנקר על השליח אמרו דתן ואבירם) הרי דאי לאו המעלה דשלוחא דבי דינא לא הוי שרי לשלוחו של משה רבנו ע\"ה לספר מה שחירפוהו דתן ואבירם אף דהיה יודע בעצמו שהסיפור הוא אמת, אלא ודאי כמו שכתבנו בפנים דאין כונת המספר בזה לתועלת. ולא תקשה על דברינו ממה דאיתא בח\"מ בסימן רכ\"ח דאם הוא מאנה את עצמו וכו' ופירושו דאם הונה אותך בדברים אתה מותר להונאו (ופליאה על בעל הסמ\"ע שדחה פירוש זה דהרי מבואר כן להדיא בספר יראים להרא\"ם בעל התוס') היינו בינו לבין עצמו בלבד אבל לא לגלות דבר זה שהיה בינך לבינו לאחרים. ולא תקשה על דברינו ממה דאמרינן ב ברכות (דף ה':) רב הונא תקיפו ליה ארבע מאה דני דחמרא על לגביה רב יהודא וכו' א\"ל אי איכא מאן דשמיע עלי מילתא לימא א\"ל הכי שמיע לן דלא יהיב מר שבישא (פי' זמורות הגפן) לאריסא א\"ל מי קא שביק לי מידי הא קא גניב לי כוליה, והלא אף כאן לא יצא מדברי רב הונא תועלת על להבא שלא יגנוב אותו יותר, ולא היתה כונתו ג\"כ שיוכיחוהו הרבנן רק לדחות מעל עצמו הגנאי, דזה אסור בעלמא לספר לשה\"ר על אחר אף שהוא אמת וכונתו רק לדחות גנאי מעל עצמו, וראיה לזה מב\"ב (דף קס\"ד ע\"ב) דאמר ליה ר' שמעון ברבי לרבי לאו אנא כתבתיה יהודא חייטא כתביה וא\"ל רבי כלך מלשון הרע הזה אף דכוונתו היה רק להציל את עצמו, וא\"כ היאך היה מותר לרב הונא לספר לפניהם מה שהאריס גונב מאתו הזמורות לפי מה שהחלטנו בפנים דלספר שאחד גזלו גם זה בכלל לשה\"ר הוא. אבל באמת זה אינו קושיא, א' דרש\"י פירש בד\"ה הא קא גניב לי וז\"ל וכי אינו חשוד בעיניכם שהוא גונב לי הרבה יותר מחלקו, וכוונת רש\"י שהיו מכירין אותו הרבנן להאריס שהוא גנב וא\"כ אין שייך בזה לשה\"ר. ואפילו אם היינו מפרשים להא דקא גניב כפשטיה אפ\"ה לא קשיא לדברינו דכונת רב הונא היתה רק לדחות מעל עצמו הגנאי, ולא דמי לההיא דב\"ב הנ\"ל, דהתם כדי לדחות מעל עצמו הוי ליה לר' שמעון ברבי להשיב לא כתבתיו להציל את עצמו ולמה היה לו להטיל את הגנאי על יהודא חייטא וכמו שפירש רשב\"ם שם, משא\"כ בעניננו דלא היה לו להציל את עצמו בענין אחר ולכך הוכרח לו לספר האמת. ובהכי ניחא נמי מה דאמרינן בערכין (ט\"ז ע\"ב) במעשה דרב הונא וחייא בר רב הוו יתבי קמיה דשמואל א\"ל חזי מר דקא מצער לי פירוש שהוא מכה וחובט אוחי, קביל עליה רב הונא דתו לא מצער ליה, לבתר דנפיק אמר ליה הכי והכי קא עביד עי\"ש, דהיה כוונח רב הונא לדחוח הגנאי מעל עצמו בדבר אמת ולא לבזות לחייא בר רב, ולא היה יכול באופן אחר כי אם לגלות המעשה כאשר הוא (וכדמות ראיה להיתר זה ממה דאיתא בח\"מ בסימן תכ\"א ס\"א בהגה\"ה עי\"ש) אך מאוד ומאוד יזהר שלא יחסרו בזה כל הפרטים המבוארים לקמן בסעיף י\"ד בפנים דאם לא כן בודאי יכשל ע\"י ההיתר זה בעון לשה\"ר, ואי לא היה תועלת בזה לדחות הגנאי מעל עצמו, אפילו איננו מתכוין לגנות לחבירו בכלל לשה\"ר הוא וכמו שכתבנו לעיל בכלל ג' ס\"ג, מטעם דסוף סוף נתגנה חבירו בזה והתורה אסרה לשה\"ר אפילו על אמת. ונחזור לעניננו דאין להקשות על דברינו שבפנים שאסרנו לספר מה שפלוני חרפו ממה דאמרינן בכתובות (ס\"ט ע\"א) במעשה דרב הונא ששלח לרב ענן, ענן ענן ממקרקעי או ממטלטלי עי\"ש בגמרא ואמר ליה רב ענן למר עוקבא חזי מר היכי שלח לי רב הונא ענן ענן וכו' והרי בתוך כך סיפר גנות על רב הונא, ומה שעבר אין, דנוכל לומר דכונת רב ענן לא היה לגנות בזה לרב הונא, רק בדרך עצה שאל כאומר מה לעשות במה שיש לרב הונא תרעומות עלי מדשלח לי ענן וכו' כי לא ידעתי סיבת הדבר. וכן במה דאמרינן בכתובות (ע\"ט ע\"א) דא\"ל רב ענן למר עוקבא חזי מר נחמן חקלאה היכי מקרע שטרא דאינשי, ג\"כ נראה דכוונתו היה בשביל שהיה אז מר עוקבא אב\"ד אף בימי שמואל וכדאמרינן במו\"ק ולכך היה קובל רב ענן על רב נחמן לפני מר עוקבא שהוא אינו בקי בדינין כמו שפירש רש\"י שם ועושה מעשה בעצמו ומקרע שטרות דאינשי, וכונת רב ענן היה בשביל קנאת האמת כדי שמר עוקבא ימנעהו מזה על להבא או על השטר זה גופא יחזיר המעשה, וכענין שאמרו בערכין (ט\"ז) א\"ר יוחנן בן נורי הרבה פעמים לקה עקיבא על ידי לפני ר' שמעון וכו' והוספתי בו אהבה עי\"ש, דעל זה לא שייך ענין לשה\"ר כיון שכוונת המספר הוא כדי שיצמח מזה תועלת ולא לגנותו ח\"ו (ועל מר עוקבא בעצמו בודאי לא קשיא כלל האיך שמע הסיפור מרב ענן אף דשמיעת לשה\"ר ג\"כ אסור וכנ\"ל בכלל ו' דפשוט הוא דלא היה כונת מר עוקבא לקבל רק שמע מרב ענן כדי לחקור אח\"כ על זה היטב כדי שיסיר עי\"ז התרעומות מלב רב ענן כמו שהיה כן בסוף ובאופן זה בודאי מצוה לשמוע דהוא בכלל הבאת שלום ודן לכף זכות). וממעשה דמר עוקבא הנ\"ל יש ללמוד הנהגה גדולה בענינים אלו, דהיינו אם אחד סיפר לחבירו שפלוני עשה לו רעה או חירפו וגידפו, יהיה מי שיהיה המספר, אפילו מגדולי הדור דבודאי לא ישקר, אעפ\"כ לא יבוש חבירו מלשאל ממנו את עצם המעשה אשר היה מתחלה, כי הרבה פעמים ישתנה עי\"ז הענין להפכו, והראיה מרב ענן שהיה אמורא והיה לו גילוי אליהו כמו דאיתא ב כתובות (דף ק\"ו) אעפ\"כ כשדרש ממנו מר עוקבא המעשה בשלימותו נשתנה עי\"ז הענין מרע לטוב. וכן אין להקשות על דברי שבפנים מהא דאיתא בקידושין (ל\"ג ע\"א) בר' חייא דהוה יתיב בי מסחותא וחליף ואזיל ר' שמעון ברבי קמיה ולא קם ר' חייא מקמיה, ואיקפד, ואתא א\"ל לאבוה שני חומשים שניתי לו בספר תהלים ולא קם מקמי וכו', וכהאי גוונא עוד מעשה אחר שם, ואיך היה מותר לר' שמעון ברבי לספר דבר זה לפני רבי, די\"ל דכונת ר' שמעון לא היה לגנותו רק שידע אביו מזה ויוכיחו עבור זה ודבריו יהיו נשמעין לו יותר משאם היה מוכיחו בעצמו *. סוף דבר להיתר אין לנו שום ראיה, ולאיסור הבאנו כמה ראיות חזקות וכנ\"ל. ויש לי עוד כדמות ראיה מהא דאמרינן ב גיטין (דף ז'.) דשלח ליה מר עוקבא לר' אלעזר בני אדם העומדים עלי ובידי למוסרם למלכות מהו וכו' הרי שלא רצה לגלות את שמם אף דעמדו עליו, וע\"כ כסברתנו בפנים, כיון שללא תועלת יהיה הגילוי שיגלה לפני ר' אלעזר לפיכך לא רצה לגלות, על כן מאוד יש לזהר בזה. (באר מים חיים) וכן אין להקשות ממה דאיתא ב בכורות (דף ל':) ר' יהודה ור' יוסי איסתפק להו מילתא בטהרות שדרו רבנן לגבי בנו של ר' חנינא בן אנטיגנוס, אזילו אמרו ליה לעיין בה כו' אותיב רבנן מדידיה לגבייהו וכו', אתו אמרו ליה לר' יהודה אמר להו ר' יהודה אביו של זה וכו' אמר ליה כו' כבוד זקן יהא מונח במקומו וכו', האיך היה מותר להזוגא דרבנן לספר לפני ר' יהודה ור' יוסי במה שנגע בכבודם שלא האמינם על הטהרות (דדוחק לומר דהם היו בכלל שלוחא דבי דינא) דהכא ג\"כ י\"ל שלא כיוונו בסיפורם לגנותו בזה רק לתועלת שר' יהודה ור' יוסי יוכיחוהו על להבא שלא יתנהג כן עם רבנן אחרים שלא להאמינם על הטהרות שבזה הוא מבזה אותם, ויותר נכון לומר שכל אחד מהרבנן היה כונתו בסיפורו רק לקנא עבור בזיון חבירו התלמיד חכם ועיין לעיל בבמ\"ח ס\"ק י\"ד. וכן אין להקשות על ר' יהודה האיך היה מותר לו לקבל את דבריהם להאמינם בזה עד שעי\"ז רתח עליו ואמר אביו וכו' הא אין מותר רק לחוש (דזה אין לתרץ משום דהיו שנים דעל פי דין אסור לקבל בהחלטה אפילו משנים וכמ\"ש לעיל בכלל ז' ס\"ד ולבד זה הלא הם היו נוגעים בזה) די\"ל דהיו מהימני ליה כדברי שני עדים ועיין לעיל בכלל ז' ס\"ז ובבמ\"ח שם סק\"ד או ע\"פ דאיתא ביבמות (ע\"ח ע\"א) הא שמואל וב\"ד קיים עי\"ש. (הגהה)",
    "char_count": 9245,
    "word_count": 1850
  },
  {
    "id": 108,
    "type": "lashon_hara",
    "klal": "כלל י",
    "seif": "יב",
    "title": "כלל י - סעיף יב",
    "content": "<< ·  חפץ חיים - הלכות לשון הרע · י · יב · >> וקל וחמר אם לא הרע לו, רק לא היטיב עמו בטובות, אשר היה ראוי להיטיב עמו בעניני הלואה וצדקה והכנסת אורחים וכיוצא בזה, אם הוא הולך ומגלה אחר כך דבר זה לאנשים לגנות פלוני בזה, לשון הרע גמורה היא מן הדין, וכמו שכתבנו לעיל בכלל ה' סעיף א', ועובר בזה עוד על כמה לאוין אחרים, לבד אסור לשון הרע, וכמו שבארנו בכלל הנ\"ל. ונכשלין בזה, בעונותינו הרבים, הרבה אנשים, כמו שאנו רואין בעליל, שאם לא יקבלו לאחד בסבר פנים יפות כרצונו בעיר אחת, כשהוא נוסע אחר כך לעיר אחרת, מפרסם לגנות עבור זה האנשים החשובים דשם, מפני שלא סיעוהו בעניניו. וכל שכן אם מבזה עבור זה סתם לכל העיר, (לב) בודאי עון פלילי הוא, כי אסור לשון הרע, אפלו על אמת, שכתבנו למעלה, הוא אפלו אם מספר על איש פרטי, וכל שכן על עיר שלמה שבישראל המחזיקים באמונת ה', ודאי עון גדול הוא. (לב) לכל העיר . אם לא שהוא משער שבסיפורו עתה את הדבר הזה לאנשים יצמח מזה לאותה העיר תועלת על להבא, כגון אם אלו האנשים ששומעים את הסיפור שלו יש בכחם להוכיח לאנשי העיר ההיא עבור שאין בידם מצות הכנסת אורחים כראוי והמספר הזה הוא מכוין רק לתועלת הזו ולא לגנותם נראה דמותר, אך אעפי\"כ יזהר בשאר הפרטים הג\"ל בתחלת הסימן שלא יחסרו בזה.(באר מים חיים)",
    "char_count": 1110,
    "word_count": 223
  },
  {
    "id": 109,
    "type": "lashon_hara",
    "klal": "כלל י",
    "seif": "יג",
    "title": "כלל י - סעיף יג",
    "content": "<< ·  חפץ חיים - הלכות לשון הרע י · יג · >> לוח יומי: שנה פשוטה - כ' כסלו, כ' ניסן, כ' אב. שנה מעוברת - כ\"ה כסלו, ה' ניסן, ט\"ו אב. ואף על פי כן נראה לי, דאם הוא משער, שעל ידי זה, שיספר לאנשים, האיך שפלוני (לג) עשה לו עולה בענין ממון וכיוצא בזה, תוכל לבוא לו מזה תועלת על להבא, כגון, שיספר לאנשים, שדבריהן נשמעין לו, אם יוכיחוהו על זה, ואולי על ידי זה ישיב לו הגזלה וההזק וכיוצא בזה, (לד) מתר לו לספר להם ולבקש מאתם, שיסיעוהו בזה. ולפעמים יציר תועלת על להבא מהספור, אפלו שלא בענין ממון, (דהינו ענין צער ובשת ואונאת דברים וכיוצא בזה), כגון, אם נודע לו בברור, איך שפלוני רוצה לחרפו ולגדפו על דבר פלוני ופלוני, אם יספר זה לאנשים חשובים או לקרוביו של פלוני, ויעריך לפניהם את אמתת הענין, ויראו בעצמם שהדין עמו, אפשר שימנעוהו מזה, או אפלו הוא דבר, שכבר עבר, שכבר חרף אותו, אך שהוא משער, שאם לא יספר הדבר לקרוביו, או לאנשים חשובים, כדי שימנעוהו מזה, יבוא עוד לחרפו ולגדפו (לה) בכל אלו האפנים וכיוצא בזה, מתר לספר הדבר לבני אדם, אף שעל ידי הספור יתבזה חברו לפני השומעים, כיון דאין כונת המספר לזה, רק הוא רוצה לשמר את עצמו, שלא יהיה לו ממנו נזק בענין ממון או צער וביוש. (לג) עשה לו עולה וכו'. וכל שכן אם הוא רוצה לעשות לו עולה וע\"י סיפורו אפשר שימנעוהו מזה דמותר לספר להם ולבקשם שימנעוהו מזה. (לד) מותר לו לספר להם. אף דבתוך כך מוכרח לספר כל המעשה והוא ממילא גנאי לחבירו אעפ\"כ מותר ולא אמרינן לא התירה התורה אלא בבית דין, ואף דלא שייך בזה התירא דר\"י כדי לקנא לאמת מ\"מ נראה פשוט דמותר, כמו דלענין רכילות ג\"כ לא שייך ההיתר דר\"י וכמ\"ש למעלה בס\"ק כ' ואפ\"ה היכא דנוגע לאחד בענין ממון כגון שהוא יודע שאחד רוצה להזיק לאחר או כדי שלא יתבזה חבירו, כגון אם שמע מאחד שאמר אם אפגע לפלוני במקום פלוני אחרפנו ואגדפנו והוא מכיר להאיש הזה דגזים ועביד, בודאי מותר לספר לו אם הוא רואה שע\"י סיפורו ישמור את עצמו ממנו ולא יבוא לזה וכמו שנכתוב אי\"ה לקמן בהלכות רכילות ואין בזה משום רכילות כיון דעיקר כונתו בסיפורו לסלק הנזקין ולהשבית הריב, כן הוא הדין בזה דאין בזה משום לשה\"ר כיון דעיקר כונתו לשמור את עצמו ולא לגנות לחבירו. ומנאתי ראיה ג\"כ לדברינו ממה דאמרינן בקידושין בריש פרק האומר רב גידל הוה מהפך בההיא ארעא אזל רב אבא זבנה, אזל רב גידל קבליה לר' זירא, אזל ר' זירא וקבליה לר' יצחק נפחא, א\"ל המתן עד שיעלה אצלנו לרגל, כי סליק אשכחיה, אמר ליה עני המהפך בחררה ובא אחר ונטלה מאי א\"ל נקרא רשע, ואלא מר מאי טעמא עביד הכי אמר ליה לא ידענא וכו' עי\"ש ופירש רש\"י בד\"ה וקבליה סיפר דברי צעקתו לפני ר' זירא, ובודאי ר' זירא לא היה דיין בדבר זה כי מוכח שם בגמרא דר' אבא לא בא אז ביחד עם רב גידל לפני ר' זירא, דאי ר' אבא ג\"כ בא אז עמו בודאי היה ר' זירא שואלו למה קנה והלא הוא עני המהפך וכו' ובודאי היה משיבו ג\"כ דלא ידע מתחלה שרב גידל היפך על שדה זו כאשר היה האמת וכאשר השיב אח\"כ לר' יצחק נפחא ולא היה צריך ר' זירא לילך ולקבול עליו עבור זה לפני ר' יצחק נפחא, אלא ודאי דר' אבא לא היה אז אצל ר' זירא בעת שקבל עליו רב גידל, ואם היה רבי זירא דיין בדבר האיך מותר לו לרב גידל לספר ולר' זירא לשמוע שלא בפני בעל דין, אלא ודאי דדרך סיפור בעלמא סיפר רב גידל לר' זירא את העולה אשר עשה לו ר' אבא, וא\"כ איסור לשה\"ר יש בזה וכנ\"ל, אלא ודאי כמו שכתבנו בפנים דלתועלת שרי, וכונת רב גידל ג\"כ היתה כדי שיסייעו ר' זירא בענין זה שתוחזר השדה אליו, וכונת ר' זירא בסיפורו את הדבר לר' יצחק נפחא ג\"כ היה כדי שיאמר לר' אבא כי לדבריו בודאי ישמע כי רבו היה וכדמוכח מתשובתו המתן עד שיעלה וכו' וכפירש\"י שם, אבל לא ח\"ו לגנות בזה לר' אבא כי אם לקנא לאמת וכמ\"ש ר\"י בש\"ת במאמר רכ\"א (ומזה ראיה לדברי ר\"י דשם). והא דלא הוכיח אותו תחלה נוכל לומר בפשיטות דר' זירא מוחזק לרבים היה וכמ\"ש ר\"י במאמר רכ\"ח עי\"ש. ואף לפי מה שכתבנו לעיל בשם הפוסקים דבכל גווני חייב להוכיחו תחלה נוכל לומר דר' זירא היה רחוק מר' אבא ולא היה יכול להוכיחו. (לה) בכל אלו האופנים וכו'. ואין צריך לזה הסיפור באפי תלתא, דלא מיבעי אם הוכיחו מעצמו מתחלה בפניו ולא שמע לדבריו דשוב אין צריך לזה הסיפור בא\"ת וכמ\"ש למעלה בס\"ק ט\"ו, אלא אפילו אם לא הוכיחו מתחלה משום ששיער שלא יקבל תוכחתו אעפ\"כ נראה לי דאין צריך לזה אח\"כ באפי תלתא, דלא שייך כאן הטעם שכתב ר\"י בש\"ת במאמר רכ\"ח שיחשדוהו לחונף או לשקרן עי\"ש כיון שהם רואין מסיפורו שכונתו רק לתועלת וכמ\"ש בפנים. (באר מים חיים)",
    "char_count": 3850,
    "word_count": 778
  },
  {
    "id": 110,
    "type": "lashon_hara",
    "klal": "כלל י",
    "seif": "יד",
    "title": "כלל י - סעיף יד",
    "content": "<< ·  חפץ חיים - הלכות לשון הרע י · יד · >> לוח יומי: שנה מעוברת - כ\"ו כסלו, ו' ניסן, ט\"ז אב. אך מה מאד צריך להזהר בהתר הזה, שלא יחסרו בו כל הפרטים הנ\"ל בתחלת הסימן, כי אם לא יזהר בשמירה יתרה, בקל יוכל להלכד בפח היצר ולהיות מבעלי לשון הרע דאוריתא על ידי ההתר הנ\"ל. ומטעם זה אחזר בכאן בפרוש כל הפרטים הנ\"ל ובמעט נפך, כללן של דברים בקצור כך הוא, (לו) אחר שידע, שחברו לא שב עדין מהענין ההוא הנ\"ל, והוא מכון לתועלת, כאשר בארנו, מתר לספר, אך באפן שלא יחסרו אלו הפרטים: פרט הראשון. שיראה זה הדבר בעצמו, ולא על ידי שמיעה מאחרים, שהגם שבאמת היה לו הזק בעניניו, מי יודע, אם הוא המזיקו. פרט השני. לזהר מאד, שלא להחליט תכף, שדבר זה הוא בכלל גזל והזק ואונאת דברים ובשת וכיוצא בזה, רק יתבונן היטב מתחלה על פי דרכי התורה, אם הדין עמו, והשכנגדו הוא הגזלן והמזיק והמביש וכיוצא בזה, וכמעט פרט זה קשה לציר מן הכל, כי אין אדם רואה חוב לעצמו, וכל דרך איש ישר בעיניו, ואם יכשל בזה ממילא הוא בכלל מוציא שם רע, אשר הוא חמור מאסור לשון הרע. פרט השלישי. שאם הוא משער, שאפשר (לז) שאם יתוכח עמו בעצמו, יהיה לתועלת, צריך הוא לדבר עמו, קדם שיפרסם הדבר לאנשים. פרט הרביעי. ביותר יזהר, על כל פנים שיהיה כל הספור אמת, בלי תערובת שקר, ושלא לגזם הענין יותר ממה שהוא, דהינו, שלא לחסר בספור שום פרט קטן, שהוא מבין שדבר זה הוא צד זכות של חברו, אף שבאמת אין הדבר הזה מועיל להצדיק את חברו, אבל על כל פנים, אם ידעו השומעים צד זכות זה, לא יתגנה כל כך בפניהם, וכשהוא יחסיר דבר זה, יתגנה מאד לפני השומעים אסור גדול הוא לחסר פרט זה. כלל הדבר, שלא יגדיל העולה יותר ממה שהיא, דאם לא כן, הרי הוא בכלל מספר לשון הרע ועובר על כמה אסורין הכתובין למעלה בפתיחה, עין שם. פרט החמישי. שיכון לתועלת *, והוא העקר, שעליו סובב כל ההתר הזה, כתבנוהו בסעיף י\"ג. פרט הששי. אם הוא יכול לסבב את התועלת הזו בעצה אחרת, שלא יצטרך לספר עליו, אזי בכל גוני {בכל האופנים} אסור לספר, ואפלו אם הוא מכרח לספר את המעשה, אך הוא יכול להקטין את העולה, שלא יתגנה כל כך בפני השומעים, והתועלת הזו, אשר הוא מקוה, שיצא על ידי ספורו, לא יבצר מחמת זה, (לח) מצוה היא שיקטין, ולא יגלה כל קלונו לפני השומעין, כיון שבלאו הכי {שבלא זה} גם כן יצא לו התועלת. פרט השביעי. (לט) שלא יסבב לו הזק על ידי ספורו יותר מכפי הדין, שהיה יוצא, אלו העידו עליו באפן זה בבית דין. * ואפשר דהוא הדין אם כונתו בספורו להפג את דאגתו מלבו, הוי כמכון לתועלת על להבא, [ולפי זה מה שאמרו ז\"ל: דאגה בלב איש ישיחנה לאחרים, קאי גם על ענין כזה], אך שיזהר, שלא יחסרו שאר הפרטים שבסעיף זה. (הגהה) (לו) אחר שידע וכו'. מקורו עיין לעיל בתחלת הכלל בסק\"ג. (לז) שאם יתווכח עמו. מקורו הוא מהרמב\"ם פ\"ו מהלכות דעות בדין הוכחה ע\"ש וכן פירשו שארי הראשונים דהוא פשטיה דקרא דהוכח תוכיח. (לח) מצוה היא. אף דיש פנים לומר דהוא מחוייב מצד הדין כיון שלא יבצר התועלת שהוא מקוה אף אם יקטין את הענין, וא\"כ לכאורה דבר זה דומה לאם היה יכול לסבב את התועלת בעצה אחרת שלא יצטרך לספר כלל, דמן הדין אסור לספר וכנ\"ל בס\"ב בפרט הששי, ודוגמא לזה בח\"מ סימן תכ\"א סי\"ג בא\"ד ומיהו צריך אומד וכו' עי\"ש. אך כיון דלא מצאתי ראיה ברורה לזה וגם יש לחלק בזה, לכן כתבתי בלשון מצוה דמכלל מצוה לא נפקא. (לט) שלא יסובב וכו'. וביאור דבר זה וגם מקור לזה עי' לקמן בהלכות רכילות בכלל ט' ס\"ה ו' ובבמ\"ח שם. וזה איירי אם יש לו להציל את גזלתו ועשקו בעצה אחרת, אבל אם אי אפשר לו להציל בעצה אחרת והוא סרבן ולא ציית דינא והוא יודע שאם היה חבירו ציית דינא היה חבירו יוצא חייב מבית דין עי' בח\"מ בסימן שפ\"ח ס\"ה בהגה\"ה ובש\"ך שם ודבר זה לא יעשה מעצמו כי אם על פי בעלי הוראה עי' בח\"מ בסימן כ\"ו, ויש לו ליטול רשות עי\"ש. וכל שכן בעניננו דאי לא ישאל מתחלה בעלי הוראה אפשר שהוא טועה בעיקר הענין, דאולי היה יוצא חייב מבית דין אף שהוא יודע בעצמו שהאמת אתו, פעמים שאין לו ראיה לברר את זכותו על פי דין, ובאופן זה בודאי אסור כמו שמוכח בש\"ך סקכ\"ו הנ\"ל בסופו, ועוד הרבה ראיות שנברר אי\"ה לקמן בהלכות רכילות על כן לא ימהר לספר את הדבר לאנשים אם הוא רואה שחבירו יהיה נפסד עי\"ז יותר מכפי הדין. (באר מים חיים)",
    "char_count": 3605,
    "word_count": 731
  },
  {
    "id": 111,
    "type": "lashon_hara",
    "klal": "כלל י",
    "seif": "טו",
    "title": "כלל י - סעיף טו",
    "content": "<< ·  חפץ חיים - הלכות לשון הרע · י · טו · >> לוח יומי: שנה פשוטה - כ\"א כסלו, כ\"א ניסן, כ\"א אב. שנה מעוברת - כ\"ז כסלו, ז' ניסן, י\"ז אב. ועתה ראה אחי, איך צריך שקול גדול לזה באיזה אפן לספר הענין, כי בעת הספור הוא עומד בסכנה עצומה של אסור ספור לשון הרע, אם לא ישמר עצמו בכל הפרטים, וביותר בפרט הב' והד', ופשוט דעל זה נוכל לומר: \"מות וחיים ביד הלשון\". ואם לא יראה לחשב בעצמו, קדם שהוא מתחיל לדבר ענין כזה, באיזה אפן להוציא את הדבר הזה מפיו, בודאי יכשל, חס ושלום, כי בעת מעשה מתגבר כח הכעס על האדם ואי אפשר להזהר בזה, על כן מאד מאד ישית עצות בנפשו, קדם שמתחיל לספר, איך להוציא את הענין מפיו, שלא להגדיל את העולה יותר ממה שהיא, ויכון לתועלת, כמו שכתבנו בסעיף י\"ג הנ\"ל.",
    "char_count": 663,
    "word_count": 140
  },
  {
    "id": 112,
    "type": "lashon_hara",
    "klal": "כלל י",
    "seif": "טז",
    "title": "כלל י - סעיף טז",
    "content": "<< ·  חפץ חיים - הלכות לשון הרע י · טז · >> ומכל מה שכתבנו נוכל לראות את גדל הטעות, שמשתבשין בו בני אדם תמיד, שאם נראה לאחד, שמדבר לשון הרע על חברו, שלא בפניו, ומגנה אותו, וכאשר תשאלנו: למה אתה מדבר עליו לשון הרע? תכף ישיב לך: מפני שגם הוא דבר עלי בפני פלוני ופלוני. וזו טעות גדולה מפני כמה טעמים: אחד, שמי שספר לך זה, אסור מן התורה להאמינו מפני קבלת רכילות, וכמו שכתבנו כמה פעמים, ואיך יהיה מתר לילך ולספר עליו מחמת זה. ועוד, דלו יהא שהדבר אמת, שהוא דבר עליך, (מ) גם כן אסור מחמת זה לילך ולדבר עליו לשון הרע, (מא) וכמו שכתבנו בסעיף י\"ד הנ\"ל. (מ) ג\"כ אסור. וכן כתב ר\"י במאמר רי\"ט ע\"ש ופירש בזה הכתוב במשלי אל תאמר כאשר עשה לי כן אעשה לו עי\"ש. (מא) וכמו שכתבנו. כי בודאי אין מכוין לתועלת רק לפרסם גנותו של חבירו עי\"ש. (באר מים חיים)",
    "char_count": 731,
    "word_count": 151
  },
  {
    "id": 113,
    "type": "lashon_hara",
    "klal": "כלל י",
    "seif": "יז",
    "title": "כלל י - סעיף יז",
    "content": "<< ·  חפץ חיים - הלכות לשון הרע י · יז לוח יומי: שנה פשוטה - כ\"ב כסלו, כ\"ב ניסן, כ\"ב אב. שנה מעוברת - כ\"ח כסלו, ח' ניסן, י\"ח אב. אם נעשה דבר שלא כהגן, ובא ראובן (מב) ושאל לשמעון: מי עשה את הדבר הזה? אפלו אם הוא מבין, שראובן חושדו בזה, אסור לו לגלות, מי שעשה את הדבר, אפלו אם ראה בעצמו, רק (מג) ישיב: אני לא עשיתי את הדבר, (אם לא שהוא דבר, אשר אפלו אם לא היה שואלו ולא היה חושדו כלל בזה, היה גם כן צריך לספר לו, כגון, אם דבר זה הוא מענינים, דבין אדם לחברו, ונשלמו בו כל הפרטים שבכלל זה, או אם הוא מהענינים, דבין אדם למקום, ונשלמו בו הדברים, שכתבנו לעיל בכלל ד' סעיף ה', ז', ח', עין שם). וכל זה שכתבנו הוא מצד הדין, אבל ראוי לבעל נפש, שיעשה לפנים משורת הדין, ולא ישמיט את עצמו מזה, במקום שיכול להיות, שיתודע להשואל, ויתביש פלוני על ידי זה, ויותר מזה מצינו בסנהדרין {דף י\"א} בכמה תנאים, שהטילו על עצמם האשמה, כדי שלא יתודע מי הוא החוטא, וכן איתא {כתוב} ב\"ספר חסידים\" סימן כ\"ב וזה לשונו: ואם הוא בחבורת בני אדם ונעשה דבר אחד שלא כהגן, ולא נודע מי החוטא, צריך שיאמר: אני הוא שחטאתי, אף על פי שלא חטא כו', עין שם. תם ונשלם חלק ראשון מספר \"חפץ חיים\". (מב) ושאל לשמעון וכו' שראובן חושדו וכו'. דמפני שאלת ראובן ודאי לא נשתנה הדין וכמ\"ש לעיל בכלל א' בסעיף ה' ובכלל זה בסעיף ד', ומפני שחשדו ג\"כ לא נשתנה הדין, כדמוכח בב\"ב (דף קס\"ד ע\"ב) בשטר מקושר דאתא לקמיה דרבי וכו' חזא ביה רבי בבישות וע\"ש ברשב\"ם דהבישות היה מפני שהיה סבור רבי שר' שמעון עשה אותו א\"ל לאו אנא כתבתיה יהודא חייטא כתביה אמר ליה כלך מלשון הרע הזה ופירש הרשב\"ם לא היה לך להטיל האשמה עליו היה לך לומר לא כתבתיו ועיין עוד מה שכתבנו לעיל בס\"ק ל\"א מענין זה. (מג) ישיב אני לא עשיתי. וכל זה אם ע\"י תשובתו זו לא ידע עדיין השואל מי עשה את הדבר. אבל אם עי\"ז ממילא יוודע לו העושה, כגון שלא היה לו הספק כי אם על שניהם, תלוי בזה, אם הוא באמת דבר שאינו הגון נראה דמותר לדחות זה מעל עצמו אף שממילא יתגלגל הדבר על חבירו. אבל אם באמת דבר זה איננו עולה, רק להשואל נראה שהדבר זה הוא עולה צריך עיון אם מותר להשיב לו אפילו בלשון אני לא עשיתי את הדבר כיון שעי\"ז ממילא יתגנדר הדבר על חבירו. ונראה שדבר זה תלוי במה שמבואר בח\"מ בסימן שפ\"ח [סו\"ס ב'] בהגה\"ה, היה רואה נזק בא עליו מותר להציל עצמו אע\"פ שעי\"ז גורם היזק לאחר, ועי' בסמ\"ע שם שכתב דאם כבר בא עליו אסור לסלק ממנו בזה, ומשמע מביאור הגר\"א שם שהוא מסכים להסמ\"ע, והכא נמי אם הוא רואה שנחלט לעת עתה חשדא אצל השואל עליו, אסור לו לגלות כדי להסירה מעליו ולתתה על חבירו, ועי' בביאור הגר\"א שם, ואם אינו בגדר זה, מותר. ואעפ\"כ דבר זה אינו מבורר אצלי היטב למעשה. ודע דכל זה הסעיף איירי בענין לשה\"ר, דהיינו שדבר זה איננו נוגע בעצם לשואל, רק שרוצה סתם לידע מי עשה את הדבר הזה. ואם הדבר הזה נוגע לו, יבואר אי\"ה לקמן בהלכות רכילות כלל ט' סי\"ד ט\"ו עם ציור המצוי בענין זה. (באר מים חיים) תם ונשלם חלק ראשון מספר \"חפץ חיים\"",
    "char_count": 2590,
    "word_count": 533
  },
  {
    "id": 114,
    "type": "rechilut",
    "klal": "כלל א",
    "seif": "א",
    "title": "כלל א - סעיף א",
    "content": "<< ·  חפץ חיים - הלכות רכילות · א · א · >> לוח יומי: שנה פשוטה - כ\"ג כסלו, כ\"ג ניסן, כ\"ג אב. שנה מעוברת - *כ\"ט כסלו, ט' ניסן, י\"ט אב. *אם יש בחודש כסלו רק כ\"ט ימים, לומדים ביום כ\"ט גם את הלימוד של יום ל'. (א) המרגל בחברו עובר בלא תעשה, שנאמר: \"לא תלך רכיל בעמיך\" ועון גדול הוא, וגורם להרג נפשות רבות מישראל, לכך נסמך לו: \"לא תעמד על דם רעך\". צא ולמד, מה ארע מרכילותו של דואג האדומי, שנהרגה על ידי זה כל נוב עיר הכהנים. ולאו זה שכתבנו, הוא מה שכתבתו התורה בפרוש מיחד לאסור זה, אבל בלאו הכי {בלא זה} יש עוד הרבה לאוין ועשין אחרים, כמבאר לעיל בפתיחה, עין שם. (א) המרגל . לשון הרמב\"ם בפ\"ז מהלכות דעות, והסמ\"ג לאוין ט'. ועין במה שכתבתי לעיל בהלכות לה\"ר כלל א' בבמ\"ח סק\"ג לישב דלא יקשה עליהם מכתובות (מ\"ו ע\"א) עי\"ש. (באר מים חיים)",
    "char_count": 724,
    "word_count": 151
  },
  {
    "id": 115,
    "type": "rechilut",
    "klal": "כלל א",
    "seif": "ב",
    "title": "כלל א - סעיף ב",
    "content": "<< ·  חפץ חיים - הלכות רכילות · א · ב · >> איזהו רכיל? זה (ב) שטוען דברים מזה לזה והולך ואומר: כך אמר פלוני (ג) עליך, כך עשה לך פלוני, כך וכך שמעתי עליו שעשה לך, או רוצה לעשות לך. אף על פי שאותו דבר אין גנות על מי שמספר, אף לפי דברי הרוכל, (ד) ואלו היו שואלין לו בעצמו, לא היה מכחיש, (ה) או משום שהאמת והצדק אתו, (ו) או משום שהתכון באלו הפעלות והדבורים כונה אחרת, אפלו הכי {אף על פי כן} רכיל מקרי {נקרא}. (ב) שטוען . גם זה לשון הספרא פ' קדושים והרמב\"ם שם. (ג) עליך וכו' . הוא לשון הכ\"מ שם. וכן כתב הסמ\"ג לאוין ט' איזהו רכיל המגלה לחברו דברים שדבר ממנו אדם בסתר וכו' עי\"ש. וכן כתב החנוך במצוה רל\"ו וז\"ל שנמנע מן הרכילות שנאמר לא תלך רכיל, והענין הוא שאם נשמע אדם מדבר רע בחברו שלא נלך אליו ונספר לו פלוני מדבר בך כך וכך ע\"ש. וכן משמע בש\"ת לר\"י דעקרו דהאי לאו קאי על זה. ומ\"ש בפנים פלוני עשה וכו' או רוצה וכו' היינו בענין שהדין עם פלוני, או שלא יצמח לחברו מידיעתו תועלת להסיר ממנו נזק, ועין בב\"ק (צ\"ט ע\"ב) במעשה דמגרומתא, דאל\"ה יש הרבה אפגים דמותר וכמו שיבאר אי\"ה לקמן בכלל ט' בארכה. (ד) ואלו . כמו בהלשנת דואג שאמר על אחימלך שנתן לחם וחרב גלית לדוד, ואלו היו שואלין לו בעצמו לא היה מכחישו כמו שהתנצל הוא בעצמו לשאל אחר כך, דאדרבה חשב שעושה בזה עבודה לשאול כמ\"ש ומי כדוד נכבד בביתך וחתן המלך, אפ\"ה כיון דידע דואג את לב שאול רכיל מקרי, כן כתב הכ\"מ. (ה) או משום שהאמת . וראיה ממ\"ש בסנהדרין (כ\"ט) מנין לדיין שלא יצא וכו'. (ו) או משום . וראיה מהלשנת דואג על אחימלך וכנ\"ל. (באר מים חיים)",
    "char_count": 1380,
    "word_count": 287
  },
  {
    "id": 116,
    "type": "rechilut",
    "klal": "כלל א",
    "seif": "ג",
    "title": "כלל א - סעיף ג",
    "content": "<< ·  חפץ חיים - הלכות רכילות · א · ג · >> לוח יומי: שנה מעוברת - ל' כסלו, י' ניסן, כ' אב. ודע, דאסור רכילות הוא (ז) אפלו אם אין מתכון ברכילותו להכניס שנאה בלבו על אותו פלוני, ואפלו אם גם לפי דעתו כדין עשה פלוני, שדבר עליו, או עשה לו המעשה הזה. כגון, ששמעון מוכיח לראובן, על מה שדבר עליו, או עשה לו ענין פלוני ופלוני, וראובן מתנצל עצמו שהדין עמו, והראיה, שגם יהודה אמר עליו כן, אפלו הכי {אף על פי כן}, אם הוא משער, שעל ידי זה תכנס שנאה בלב שמעון על יהודה, רכיל מקרי. (ז) אפילו אם אין . וראיה ממה שכתב ר\"י במאמר ע\"ד דנענשין על הפשיעה בלשה\"ר אעפ\"י שלא נתכוין להבזות בעליהן. וכן ארז\"ל בספרי ומה מרים שלא נתכונה לגנותו וכו'. וכן כתב הרמב\"ן בחמש פ' תצא דאסור לשה\"ר הוא אע\"פ שאינו מתכוין להזיק כלל, ונראה דהוא הדין ברכילות. וראיה גמורה לזה מסנהדרין (ל'.) מכתב היכי כתבי ר' יוחנן אמר זכאי משום לא תלך רכיל ריש לקיש אמר פלוני ופלוני מזכין ופלוני מחיב וכו', ואף דשם בעת שכותבים הדינים הפסק אינם מכונים לרגל בזה, ואינו דומה למה שנזכר במשנה בלשון אבל מה אעשה כמ\"ש הפני משה בירושלמי שם, ואפ\"ה סבירא ליה לר' יוחנן דהלכה כותיה נגד ריש לקיש דהוא בכלל רכילות. ועוד ראיה מפרשת ממעשה דיהודה בן גרים בשבת (ל\"ג ע\"ב) שהלך וספר דברים וכו' עין ברש\"י שם, והרי שם לא נתכוין ח\"ו לבזות בזה את ר' שמעון בן יוחאי, דאדם גדול היה כמו שפרשו התוספות שם, ועין במהרש\"א שם שגם ר' יהודה ב\"ר אילעאי לא פליג ארשב\"י, ור' יוסי משמע נמי שס\"ל כוותיה, אך משום יראה לא רצה לדבר בם. וא\"כ שכלם סוברים כן, בודאי יהודה בן גרים ג\"כ לא פליג עליהו, דאף דאדם גדול היה מ\"מ נראה דתלמידם היה, ואפ\"ה יהודה בן גרים רכיל מקרי עבור זה ממה שהענישו אח\"כ רשב\"י ועשהו גל של עצמות. ולא תדחה דמעשה זו דיהודה בן גרים אין שיך ללשה\"ר, דזה אינו, דגם הרמב\"ם למד ממעשה זו לענין לשה\"ר במה שכתב בהלכה ה' ונשמעו איש מפי איש וכו' להצר לו או להפחידו וכתב בכ\"מ שזה יצא לו ממעשה דיהודה בן גרים הנ\"ל, הרי דרכיל מקרי בכל האפנים, וזה ראיה לכל מה שכתבנו בזה הסעיף. (באר מים חיים)",
    "char_count": 1796,
    "word_count": 362
  },
  {
    "id": 117,
    "type": "rechilut",
    "klal": "כלל א",
    "seif": "ד",
    "title": "כלל א - סעיף ד",
    "content": "<< ·  חפץ חיים - הלכות רכילות א · ד · >> לוח יומי: שנה פשוטה - כ\"ד כסלו, כ\"ד ניסן, כ\"ד אב. שנה מעוברת - א' טבת, י\"א ניסן, כ\"א אב. כל זה שכתבנו דאסור, הוא אפלו אם הוא (ח) אמת גמור, שאין בו תערובת שקר. ולא מבעי {ואין צריך לומר} אם היו אוהבים זה לזה מתחלה, והולך ומרגל מזה לזה, רשע מקרי, והוא מתעב עבור זה מאד לפני ה' כמו שנאמר {משלי ו' ט\"ז י\"ט}: \"שש הנה שנא ה' ושבע תועבת נפשו וכו' ומשלח מדנים בין אחים\". ואמרו חז\"ל {ויקרא רבה מצרע פרשה ט\"ז ס\"א}, דזו היא השביעית הקשה שבכלן. אלא אפלו אם בלא זה היו גם כן (ט) שונאים זה לזה מאד, ושומע שאחד מדבר רעה על חברו, והוא הולך ומרגל, רכיל מקרי. (ח) אמת וכו'. ומפני שרגילין העולם לטעות בזה אאריך קצת מהגמרא והפוסקים. א. דגרסינן במו\"ק (ט\"ז) ומנלן דאי מתפקר בשלוחא דבי דינא ואתי ואמר לא מתחזי כלישנא בישא וכו' ועי' בגירסת הרא\"ש ובפירוש הר\"ן שם שהכונה שחרף את הבית דין לפני השליח, והביאה הגמרא ראיה על זה דשרי ממה שכתוב העיני האנשים ההם תנקר, שכונתם הרעה היתה על משה רבנו ע\"ה, ואפ\"ה הגיד השליח למשה רבנו ע\"ה, אלמא דאע\"פ שהשליח היה יודע שהוא אמת, אפ\"ה רכיל מקרי אי לאו שלוחא דבי דינא. ב. מסנהדרין (כ\"ט ע\"א) מנין לדין וכו', ואף דהוא אמת, רכיל מקרי. ג. מב\"ק (צ\"ט ע\"ב) במעשה דההוא מגרומתא דטרפיה רב ופטריה לטבח מלשלומי דמי. ופגעו ביה רב כהנא ורב אסי בבעל הבהמה ואמרו לו עביד בך רב תרתי, וקמקשי עליהם הגמרא והתניא מנין לדין כו', אלמא דאע' פ שהם יודעין שהאמת אתם שרב שלא כדין עבד, אפ\"ה לא היה להם לספר זה לבעל הבהמה מטעם רכילות. ועוד יש הרבה ראיות אך קצרה היריעה מהכילם. וגם בדברי הרמב\"ם ובהסמ\"ג לאוין ט' ובחינוך הנ\"ל איתא בהדיא דאפילו על אמת רכיל מקרי. וכן משמע מדברי ר\"י בש\"ת במאמר רכ\"ב ובשארי מאמרים דהולכי רכיל גם הם בכלל מספרי לה\"ר, וכבר באר ר\"י במאמר רי\"ד דהכוונה אפילו על אמת. (ט) שונאים. וראיה מגמרא הנ\"ל במו\"ק, והרי בודאי היו שונאים זה לזה, דדתן ואבירם בודאי היו שונאים למשה רבנו ע\"ה מכבר כמ\"ש כי מתו כל האנשים המבקשים את נפשך משמע דהם עדיין מבקשים, וגם עתה היו שונאים לו כדמוכחי קראי בפ' קרח בכל הסיפור, ומשה רבנו ע\"ה בודאי היה ג\"כ שונאם כמ\"ש הלא משנאיך ה' אשנא וכו' והם בודאי בכלל שונאי ה' הם שרצו להדיח את כל ישראל מתורת ה' שהכחישו את נבואתו הקדושה ויציאת מצרים שהיה על ידי ה' והפכו את הקערה על פיה שאמרו מדוע תתנשאו וגו'. ועוד נ\"ל פשוט שעליהם יש לאו מן התורה שלא לאוהבם, ממה דצוותה התורה במסית לא תאבה לו ופירש רש\"י והוא מהספרי וכן פסק הרמב\"ם בהלכותיו דהצווי הוא מן התורה שלא לאוהבו. ואין לומר דהצווי הוא רק למסית לעבודת גילולים. דזה אינו, דזיל בתר טעמא כי ביקש להדיחך מעל ה' אלהיך וכו', ואחד מדיח את היחיד או את הרבים כדאיתא בסנהדרין (דף ס\"ז), על אחת כמה וכמה היכא שמחזיק מחלוקת על אדון הנביאים בעצמו, ומושך אחריו כמה מאות מבני ישראל להסיתם בפתויים וחלקלקות שלא להאמין בתורת משה רבנו ע\"ה, על אחת כמה וכמה דמצווין אנו מן התורה שלא לאוהבם. (באר מים חיים)",
    "char_count": 2593,
    "word_count": 513
  },
  {
    "id": 118,
    "type": "rechilut",
    "klal": "כלל א",
    "seif": "ה",
    "title": "כלל א - סעיף ה",
    "content": "<< ·  חפץ חיים - הלכות רכילות א · ה · >> אין חלוק באסור ספור רכילות, בין אם ספר לו מעצמו ברצונו, ובין אם חברו הבין קצת מעצמו בדבר (י) ועמד עליו והפצירו, שיספר לו מה שדבר פלוני לפניו על אודותיו. (יא) ואפלו אביו או רבו הפצירוהו שיספר להם, מה שדבר פלוני לפניו על אודותם, ואפלו אם הוא רק אבק רכילות, אף על פי כן בכל גוני {בכל האפנים} אסור. (י) ועמד עליו. ממעשה דדואג שכתוב בקרא דשאול הפצירם מאוד בזה, כמו שכתוב כולכם קשרתם עלי וגו' בכרת בני עם בן ישי וגו'. ואף דהיה להם יראה גדולה ממנו, אעפ\"כ נחשב דואג בכל מקום לרוכל עבור זה. ובלאו הכי הדבר פשוט, דאטו אם אחד יסיתנו לאכול בשר חזיר יהא מותר לאכול עבור זה. ואם יהיה בהגילוי תועלת להסיר הנזק, עיין לקמן בכלל ט' ס\"ג. (יא) ואפילו. כבר ביארתי לעיל בעז\"ה בהלכות לשה\"ר כלל א' בסק\"ח בבמ\"ח בראיות מפורשות לזה ע\"ש. (באר מים חיים)",
    "char_count": 765,
    "word_count": 154
  },
  {
    "id": 119,
    "type": "rechilut",
    "klal": "כלל א",
    "seif": "ו",
    "title": "כלל א - סעיף ו",
    "content": "<< ·  חפץ חיים - הלכות רכילות א · ו · >> לוח יומי: שנה פשוטה - כ\"ה כסלו, כ\"ה ניסן, כ\"ה אב. שנה מעוברת - ב' טבת, י\"ב ניסן, כ\"ב אב. אפלו אם הוא רואה, שעל ידי זה שלא יגלה, יסבב לו (יב) הפסד גדול בעניניו, כגון, שהוא תחת רשות אחרים, וכשהם מבינים את הדבר ועומדים עליו, שיגלה להם, והוא אינו רוצה, יחשדוהו, שגם ידו הוא עם פלוני, ועבור זה יסלקוהו ממשמרתו, ולא יהיה לו אחר כך (יג) במה לפרנס את בני ביתו, אף על פי כן אסור, ככל שאר חיבי לאוין, שמחיב לתן כל אשר לו, ולא לעבר עליהן, כמבאר ביורה דעה בסימן קנ\"ז סעיף א' בהגה\"ה. אם לא במקום שבגלוי תהיה תועלת לסלק הנזקין ולהשבית הריב. אבל אין למהר לסמך על זה ההתר, כי צריך לזה פרטים רבים, וכמו שנבאר, אם ירצה ה', לקמן בכלל ט' בארכה. (יב) הפסד. ולא תשיג על זה דהלא אפילו במלשין גמור שבודאי חמור מזה ואפ ה פסק הש ך בח מ בסימן שפ ח ס ק כ ב דאפילו לא היה לו להמלשין רק אונס ממון אפ ה יכול לומר קים לי כהני פוסקים דפטרי בו מלשלם. דזה אינו, חדא דאפילו באונס נפשות דלכ ע מיקרי אונס ופטור מלשלם כמבואר שם בח מ, אפ ה כתב הסמ ע שם בס ק י ב דרק מתשלומין פטרוהו מטעם אונס נפשות, אבל איסור יש עליו משום דהיה לו ליתן ממון עצמו והיה ניצול מהסכנת מות ולא להראות על אחרים, ואפילו להט ז שכתב שם בד ה הרי זה פטור, דאפילו לכתחלה מותר, היינו דוקא שם דאיכא סכנת נפשות, אבל באונס ממון בודאי לכ ע איסור גדול עשה ורשע מיקרי עבור זה, אפילו להני פוסקים דפטרי אונס ממון, כדמפורש בביאור הגר א שם בס ק כ ח שהביא שם ראיה ע ז מכתובות (דף י ח ע ב) דאנוסים היינו מחמת ממון דהוי מחמת זה רשעים. ונחזור לעניננו דכי היכי דשם הוו רשעים משום דלא הוו להו לחתום בשקר ולעבור עי ז על הלאו דלא תענה כו' בשביל ממון, דעדים החתומים על השטר נעשה כמו שנחקרה עדותן בב ד, הכי נמי בודאי הלאו דלא תלך רכיל לא גרע מניה. ובלא ה בכל מקום משוה להו הגמרא בפסחים (קי ח ע א) המספר לשון הרע וכו' והמעיד עדות שקר וכו'. ועוד דאפילו בלעבור על איסור דרבנן כתבו הפוסקים דמחוייב ליתן ג כ כל אשר לו ולא לעבור, וכל שכן בעון החמור הזה. (יג) במה לפרנס. דבר פשוט הוא לכל יודעי דת ודין שדבר זה אינו נכנס בכלל סכנת נפשות שיהא מותר לעבור עבור זה על לאו דאורייתא. (באר מים חיים)",
    "char_count": 1934,
    "word_count": 415
  },
  {
    "id": 120,
    "type": "rechilut",
    "klal": "כלל א",
    "seif": "ז",
    "title": "כלל א - סעיף ז",
    "content": "<< ·  חפץ חיים - הלכות רכילות א · ז · >> ובפרט אם על ידי מניעת הספור לא יגיע לו הזק ממון, רק דברי חרופין וגדופין בעלמא, שיחרפוהו עבור זה, בודאי אסור, ואין לו לחוש לזה כלל, וידע בנפשו, כי עבור זה יהיה נחשב לעתיד מאוהבי ה' יתברך, ופניו יאירו כאור השמש, כמו שאמרו חז\"ל {יומא כ\"ג}: הנעלבין ואינם עולבין, שומעין חרפתן ואינם משיבין וכו', עליהן הכתוב אומר {שופטים ה' ל\"א}: \"ואהביו כצאת השמש בגברתו\", וכל שכן בזה שסובל בזיון עבור מצות ה'. ועין במה שהארכנו לעיל בהלכות לשון הרע כלל א' סעיף ו', עין שם.",
    "char_count": 492,
    "word_count": 97
  },
  {
    "id": 121,
    "type": "rechilut",
    "klal": "כלל א",
    "seif": "ח",
    "title": "כלל א - סעיף ח",
    "content": "<< ·  חפץ חיים - הלכות רכילות א · ח · >> לוח יומי: שנה פשוטה - כ\"ו כסלו, כ\"ו ניסן, כ\"ו אב. שנה מעוברת - ג' טבת, י\"ג ניסן, כ\"ג אב. ולענין מה להשיב, אם שואלו: מה דבר פלוני אודותי, תלוי בזה, (יד) אם יש לו עצה להשיבו, באפן שלא יהיה שקר גמור וגם לא יהיה רכילות, ישיבהו באפן זה, ולא יוציא שקר מפיו. ואם הוא מבין, שחברו לא יקבל זה לתשובה, מתר לומר שקר גמור מפני השלום, (טו) אבל לא ישבע, חס ושלום, לשקר בשביל זה, ועין בבאר מים חיים. (יד) אם יש לו עצה. מקורו מסנהדרין (ל'.) בגמרא מכתב היכי כתבי (פי' כשנחלקו הדיינין והלכו בתר רובא האיך יכתבו לשון הפסק דין) ר' יוחנן אמר זכאי משום לא תלך רכיל, ריש לקיש אמר פלוני ופלוני מזכין ופלוני מחייב משום דמחזי כשיקרא, ור' אלעזר אמר מדבריהן נזדכה פלוני, משום דאית ליה דמר ואית ליה דמר הלכך כתבי מדבריהם כו', ופסקו הפוסקים כר' אלעזר, הרי דיש לומר לכתחלה בלשון שלא יהיה מחזי כשיקרא. ומ\"ש בפנים דאם הוא מבין וכו', הוא משום דבודאי ר' אלעזר גופיה הוה ג\"כ מסכים לר' יוחנן רבו, רק משום דיש לו עצה אחרת האיך להמלט מן השקר, אבל בלאו הכי בודאי הלכה כר' יוחנן נגד ריש לקיש. ועוד דהלא כבר פסקה הגמרא ביבמות (דף ס\"ה ע\"ב) דמצוה לשנות מפני השלום ופסקו שם כן הרי\"ף והרא\"ש ובפ\"ב דב\"מ. ועוד נ\"ל פשוט דגם ריש לקיש אית ליה האי דינא דמימרא דתנאי הוא ביבמות, וגם בית הלל אית להו הכי בכתובות (י\"ז ע\"א) בשמעתא דכיצד מרקדין דפירש שם הריטב\"א דהיתירא דב\"ה הוא מפני השלום, רק טעמא דריש לקיש הוא דדוקא כשאומר בפיו בלשון אני מזכה וכו', אבל מה אעשה וכו' משמע שעדין עומד בדעתו שהדין עם זה החייב, ועי\"ז תכנס שנאה בלב זה החייב על חבריו הדינים, אבל כשכותב כן בכתב דמתחלה היה ביניהם התחלקות ואח\"כ הושוו בדין זה לחייבו, לא יהיה עי\"ז שנאה בלבו על האחרים וזה הוא כונת התוספות במה שכתבו ומשום לא תלך רכיל אין כאן. וכעין זה ראיתי בפני משה בירושלמי, אבל בעניננו כולי עלמא מודים דמותר לשנות מפני השלום. ואין להקשות לפי מה שכתבנו בפנים דאם יש לו עצה וכו', א\"כ האיך הוכיחה הגמרא הנ\"ל ביבמות, גדול השלום שאף הקב\"ה שנה בו, דמעיקרא כתיב ואדוני זקן ולבסוף כתיב ואני זקנתי, אימא דכונת הכתוב בזה רק להעתיק מאמרה דאחרי בלותי היתה לי עדנה, ולא לשנות מן ואדוני זקן לאני זקנתי, דכך יפה לנו לומר דלא הוציא מפיו דבר שקר אחרי שסוף כל סוף לא העתיק הקב\"ה רק דבר עולה אחת מדבריה אשר צחוק היה לה מעצמה, ולא אמר לאברהם העולה השניה מה שלפלא היה לה ג\"כ על אברהם שגם הוא זקן. די\"ל דאין הכי נמי דכונת הכתוב כך הוא, וכן ראיתי אח\"כ בפי' הרמב\"ן בחמש עי\"ש, רק דסברת הגמרא דגם זה מקרי שנוי בדברי ה' יתברך במה שהעתיק רק מחצה מדבריה ולא אמר המחצה השניה ואדוני זקן. וזה היה כונתנו בפנים במה שכתבנו שלא יהיה שקר גמור, היינו שפעמים הרבה יוכל לספר לו מה שאמר לו חברו, רק ידלג לו מה שהוא נגד רצונו, וכמעשה דאברהם. (טו) אבל לא ישבע. דע\"פ רב יכול לאשתמוטי מיניה בזה אפילו כשחברו עומד עליו שישבע לו, לומר שאינו נשבע אפילו על אמת, ואפילו אם לא יוכל לאשתמוטי מיניה בזה, שאינו רוצה להאמינו אם לא שישבע לו, והוא רואה שבזה שישבע לו יפייס לו את כעסו, אם אינו רואה הפסד ברור שיצא לחברו בזה נלע\"ד דבודאי אסור, דעל כרחך לא אמרו רק דמותר לשנות מפני השלום אבל לא שישבע לשקר ח\"ו עבור זה, ועין בתשובת רמ\"א סימן (לג) [יא] ואפילו אם רואה הפסד ברור של ממון שיגיע לחברו מזה ג\"כ צע\"ג לענ\"ד אם זה מקרי שבועת אונסין, ועין ביו\"ד בסימן רל\"ב סי\"ב בהגה\"ה ע\"ש. (באר מים חיים)",
    "char_count": 2997,
    "word_count": 598
  },
  {
    "id": 122,
    "type": "rechilut",
    "klal": "כלל א",
    "seif": "ט",
    "title": "כלל א - סעיף ט",
    "content": "<< ·  חפץ חיים - הלכות רכילות א · ט · >> ודע, דאפלו אם אינו אומר לו בפרוש שם האיש ההוא (טז) שרגל עליו, רק הוא (יז) מספר לו סתם, ועל ידי ספורו ממילא נתודע לו אחר כך שם האיש ההוא, או שעצם הענין, מה שדברו עליו, או שנעשה לו, ידע מעצמו, אך לא ידע מי עשה לו, או דבר עליו זה, ובא זה המרגל והראה לו (יח) בדרך רמז, שיבין מי הוא, גם כן אסור. (טז) שרגל עליו. וה\"ה בכל מה שכתבנו לעיל בס\"ג. (יז) מספר וכו'. מקור לדין זה עיין לעיל בהלכות לשה\"ר בכלל ג' בבמ\"ח ס\"ק ג' מההיא דירושלמי עי\"ש. (יח) בדרך רמז. עיין לעיל בחלק א' כלל א' סקי\"ג ותראה מקור לזה. (באר מים חיים)",
    "char_count": 548,
    "word_count": 120
  },
  {
    "id": 123,
    "type": "rechilut",
    "klal": "כלל א",
    "seif": "י",
    "title": "כלל א - סעיף י",
    "content": "<< ·  חפץ חיים - הלכות רכילות א · י · >> לוח יומי: שנה פשוטה - כ\"ז כסלו, כ\"ז ניסן, כ\"ז אב. שנה מעוברת - ד' טבת, י\"ד ניסן, כ\"ד אב. וכן אסור לספר רכילות (יט) דרך רמאות. והוא שיודע, שעל ידי אחד נסבב מכבר רעה או גנות לחברו, והיה ביניהם מריבה עבור זה. והוא רוצה עתה לעורר את המחלקת הישנה, שהיתה ביניהם עבור זה, ורצונו, שלא יכיר הנדון בזה, על כן הוא מסבב בשפתיו החלקלקות ומזכיר את ענין הרעה או הגנות, שהיה לו לזה מכבר, וכאלו מסיח לפי תמו ואינו יודע, מי עשה לו דבר זה, ועל ידי זה זוכר הנדון בעצמו, שפלוני עשה לו דבר זה, כל זה וכיוצא בזה אסור גמור הוא. (יט) דרך רמאות. הוא מדברי הרמב\"ם בפ\"ז מהלכות דעות ה\"ד במה שכתב וכן המספר לה\"ר דרך רמאות וכו' או שאלו מעשיו של פלוני, רק שביארתי דבף זה גופיה לענין רכילות, כמ\"ש כמה פעמים דמה שקורא הרמב\"ם לשה\"ר כוונתו ג\"כ על רכילות. (באר מים חיים)",
    "char_count": 774,
    "word_count": 160
  },
  {
    "id": 124,
    "type": "rechilut",
    "klal": "כלל א",
    "seif": "יא",
    "title": "כלל א - סעיף יא",
    "content": "<< ·  חפץ חיים - הלכות רכילות א · יא ודע עוד, דאין חלוק באסור רכילות, בין אם הוא מספר לו בפרוש, מה שאחד עשה לו, או דבר עליו, ובין על ידי (כ) מכתב. ואחת היא, אם הוא מספר לו, שפלוני גנה אותו בעצמו, או שמספר לו שפלוני גנה את סחורתו, (כמו לענין לשון הרע בחלק א' כלל א' סעיף ח' וכלל ה' סעיף ז' ) כיון שעל ידי זה מכניס שנאה בלבו עליו. (כ) מכתב. מסנהדרין (ל'.) מכתב היכי כתבי ר' יוחנן אמר זכאי משום לא תלך רכיל. (באר מים חיים)",
    "char_count": 419,
    "word_count": 92
  },
  {
    "id": 125,
    "type": "rechilut",
    "klal": "כלל ב",
    "seif": "א",
    "title": "כלל ב - סעיף א",
    "content": "חפץ חיים - הלכות רכילות ב · א · >> לוח יומי: שנה פשוטה - כ\"ח כסלו, כ\"ח ניסן, כ\"ח אב. שנה מעוברת - ה' טבת, ט\"ו ניסן, כ\"ה אב. אסור לספר רכילות, אפלו בפני יחיד, (א) וכל שכן בפני רבים. (א) וכ\"ש בפני רבים. ולא אמרינן כיון דסיפר בפני רבים, א\"כ ידע בודאי שיבוא הדבר לאזני האיש שסיפר עליו הרכילות, והוי כאלו אמר לו בפניו אתה דיברת על האיש הזה כך וכך. משום דגם זה רכילות גמורה היא, כמו שמבואר לקמן בכלל ג' ס\"א. ועיין לעיל בהלכות לשה\"ר בתחלת כלל ב' בבמ\"ח שדין זה הוא הסכמת כל הפוסקים. (באר מים חיים)",
    "char_count": 489,
    "word_count": 102
  },
  {
    "id": 126,
    "type": "rechilut",
    "klal": "כלל ב",
    "seif": "ב",
    "title": "כלל ב - סעיף ב",
    "content": "<< ·  חפץ חיים - הלכות רכילות ב · ב · >> אפלו אבק רכילות (כפי מה שנבאר לקמן בכלל ח מה נקרא אבק רכילות) גם כן אסור לספר בכל גוני. ואפלו אם הדבור שלו שמספר לו, מה שאמר פלוני עליו, יש לו שני פנים, אם הוא אומרה (ב) באפן דמוכח, שכונת הראשון היתה לגנותו, בודאי אסור בכל גוני, ואפלו אם הוא מוציא זה מלשונו, בענין דנוטה יותר כפרוש האחר שיש בדבריו, שכונת הראשון לא היתה לגנותו, אף על פי כן (ג) אם הוא מכיר את טבעו של זה השני, שהוא איש נרגן, (הינו, שהוא דן את חברו לכף חוב תמיד, וכל מה שחברו עושה, או מדבר, הוא אומר שכון רק להתנגד לו בזה, כמו שכתב בשערי תשובה לרבנו יונה), או שיש לבד זה קצת שנאה ביניהם מכבר, ואיש כזה אינו צריך רק למצא עלילה על חברו, אסור בכל גוני. (ב) באופן דמוכח וכו'. כל זה ביארנו לעיל בחלק א' בבמ\"ח הנ\"ל באות ב' עי\"ש *. (באר מים חיים) ואם הוא אומרה בלשון דמישתמע לתרי אפי, ואינה נוטה לכאן יותר מכאן, צ\"ע אם מותר או אסור. דאפשר דחיישינן פן ידין השומע אותו לכף חוב, ויחשוב שבודאי כונתו היתה לגנות אותו. ולכאורה ראיה מב\"ק (צ\"ט ע\"ב) דמותר, דאיתא שם בההוא עובדא דמגרומתא דטרפיה רב ופטריה לטבח מלשלומי דמי, ופגעו ביה רב כהנא ור' אסי בבעל הבהמה ואמרו ליה עבד בך רב תרתי. וקמקשי הגמרא מאי תרתי, אילימא תרתי לגריעותא וכו' והתניא מנין ליוצא מבית דין לא יאמר אני מזכה וחבירי מחייבין וכו'. אלא תרתי למעליותא, דלא אוכלך ספק איסורא וכו'. ועל כרחך רב כהנא ור' אסי לא פירשו דבריהם, דאל\"ה מאי מקשי הגמ' בתחלה, ואפ\"ה לא חששו פן יחשוב בעל הבהמה שכונתם לגריעותא. ויש לדחות, דכונת הגמרא מאי תרתי, איך סיימו רב כהנא ור' אסי את דבריהן, אילימא וכו'. אי נמי דאמוראים ובפרט רב הוו פקיע שמייהו טובא, וודאי ידין אותו בעל הבהמה דכונתו למעליותא, ולא יהיה לו עי\"ז תרעומות עליו. ?? [כעין זה תירץ בתשובת ר\"י ברונא על ר' יהושע בשבת קכ\"ז במה שהביא עצמו לכאורה לידי חשד]. אבל באנשים דעלמא, אימא לך דאסור. ואפשר דדבר זה תלוי, אם אדם מתבייש לומר באופן זה בפני הראשון, (פי' כגון שראובן אומר לשמעון, לוי אמר עליך כך, לוי הוא הראשון). ועיין לעיל בבמ\"ח הנ\"ל בביאורנו את שיטת התוספות. (הגהה) (ג) אם הוא מכיר. הוא פשוט ממה שכתבנו לעיל בכלל א' ס\"ג דאפילו אם גם הרוכל בעצמו וכו' אפ\"ה כיון דזה גורם שיכנס שנאה וכו' עי\"ש א\"כ ה\"ה הכא. ובלא\"ה הלא הוא נותן מכשול לפני הנרגן העור הזה ומסייעו שיעבר על בצדק תשפט וכו' ועוד כמה עונות ועי' בחלק א' כלל ב' בבמ\"ח אות ב' שביארנו שם דין דאפי תלתא לענין איש שאיננו נרגן. (באר מים חיים)",
    "char_count": 2185,
    "word_count": 434
  },
  {
    "id": 127,
    "type": "rechilut",
    "klal": "כלל ב",
    "seif": "ג",
    "title": "כלל ב - סעיף ג",
    "content": "<< ·  חפץ חיים - הלכות רכילות ב · ג · >> לוח יומי: שנה פשוטה - *כ\"ט כסלו, כ\"ט ניסן, כ\"ט אב. שנה מעוברת - ו' טבת, ט\"ז ניסן, כ\"ו אב. *אם יש בחודש כסלו רק כ\"ט ימים, לומדים ביום כ\"ט גם את הלימוד של יום ל'. יש אומרים, דאם אחד (ד) ספר (ה) גנות על חברו בפני שלשה, תו {יותר} אין בו משום רכילות, אם יחזרו ויאמרו לו: פלוני דבר עליך כך וכך. והטעם הוא, משום דהוא דבר העשוי להתגלות לבסוף, דחברך חברא אית לה, וזה מגלה לזה וזה לזה עד שיודע, ולא אסרה התורה בזה משום רכילות, רק צריך לזה הפרטים המבארים לעיל בהלכות לשון הרע כלל ב' מסעיף ד' ואילך. אבל אין לסמך על דעה זו למעשה, כי המהרש ל בבאורו על הסמ ג כתב, שרבים מהראשונים (הלא המה הרמב ם והסמ ג והתוספות) חולקים על דעה זו ואוסרים בכל גוני, אפלו לספר לאחר (ו) אם מתכון לגלותו, וכל שכן לזה בעצמו. (ד) סיפר וכו'. עיין לעיל בהלכות לשה\"ר כלל ב' בבמ\"ח בס\"ק ו' שם הראנו שאף שרשב\"ם פירש כן בב\"ב (דף ל\"ט) ורמזו ג\"כ לזה הפירוש הרבה מהראשונים, הלא המהרש\"ל גדול האחרונים הסכים בזה לאיסור משום דהר\"מ והסמ\"ג והתוספות חולקין על זה, ובפרט דאיסור דאורייתא הוא ע\"כ אסור להקל בזה. ועיין במה שכתבנו שם בהגה\"ה בבמ\"ח. (ה) גנות. ה\"ה כל דבר שיגרום להעלות שנאה בלב אחד על חברו וכנ\"ל. (ו) אם מתכוין לגלותו. ואם אינו מתכוין לגלות כבר ביארנו דינו לעיל בחלק א' בכלל ב' מסעיף ג' ומעלה עי\"ש. (באר מים חיים)",
    "char_count": 1210,
    "word_count": 247
  },
  {
    "id": 128,
    "type": "rechilut",
    "klal": "כלל ב",
    "seif": "ד",
    "title": "כלל ב - סעיף ד",
    "content": "<< ·  חפץ חיים - הלכות רכילות ב · ד ולפי זה, אם שתף אחד רצה להסתלק בנדון העסק שלו משתפו, כי חשב, שאחרים ישתתפו עמו, ולבסוף לא עלתה בידו, (וכן בכהאי גונא החתן מהשדוך שלו), (ז) אסור לגלות דבר זה להשתף הראשון שלו, אף דכבר נשמע דבר זה באפי תלתא או יותר, וכמו שכתבנו בסעיף ג', דבודאי ינקט לה בלבו על שתפו על דבר זה, שרצה להסתלק מאתו, וכמו שכתוב ביפתח (שופטים י\"א ז'): \"ומדוע באתם אלי עתה כאשר צר לכם\" , ופן יהיה סבה, שיבטל על ידי זה שתפותם, או שיצר לו מחמת זה, וכמו שכתב הרמב ם (הלכות דעות פרק ז', הלכה ה'), והמספר לחברו דברים שגורמים וכו' להזיק חברו בגופו או בממונו או להצר לו או להפחידו, הרי זה לשון הרע. (ז) אסור לגלות ד\"ז. וכן הרב שנסע מעירו לבקש לו עיר אחרת אך לא עלתה בידו, אין לבני העיר האחרת לגלות דבר זה לאחד מאנשי עירו הראשונה מטעם זה הנ\"ל. ואף שכבר נשמע דבר זה בפני הרבה אנשים, ובודאי לבסוף יתגלה זה להם, אעפ\"כ אסור, משום דכל אחד מאנשי עירו הראשונה יתרעמו עליו עבור זה שדבר זה איננו להם לכבוד, ורכילות מיקרי ואסור בכל גווני וכנ\"ל. (באר מים חיים)",
    "char_count": 951,
    "word_count": 194
  },
  {
    "id": 129,
    "type": "rechilut",
    "klal": "כלל ג",
    "seif": "א",
    "title": "כלל ג - סעיף א",
    "content": "חפץ חיים - הלכות רכילות ג · א · >> לוח יומי: שנה פשוטה - ל' כסלו, ל' ניסן, ל' אב. שנה מעוברת - ז' טבת, י\"ז ניסן, כ\"ז אב. אסור לספר רכילות, אף שהוא אמת גמור, שאין בו שום תערובות שקר, אפלו שלא בפניו, ואפלו אם הוא יודע בעצמו, (א) שהיה אומר דבר זה אף בפניו, גם כן אסור, ורכילות מקרי. וכל שכן אם הוא מעיז פניו לומר לו (ב) בפניו ממש: אתה דברת עליו, או עשית לו כך וכך, דאסור, ועונו גדול הרבה יותר. אחד, שבזה הוא מכניס שנאה חזקה בלבו של הנדון על זה, כי מעתה יתקבל הדבר אצלו לאמת גמור, שבודאי יאמר: אלולא שהדבר אמת גמור, לא היה זה מעיז פניו לומר לו בפניו ממש. ועוד, לבד זה הוא מכניס את עצמו ואת אלו השנים לעבר על ידי רכילות כזו על כמה לאוין ועשין המפרשין בתורה, וכאשר בארתי כל זה היטב בפתיחה בלאוין אות י\"ד שם במקור החיים בהגהה, עין שם. (א) שהיה אומר ד\"ז. דלמה יהא עדיף בזה כיון דרכילות אסור בין בפניו ובין שלא בפניו כמו שנבאר תיכף. (ב) בפניו. וכדי שלא תטעה בדברי ר' יוסי שאמר מימי לא אמרתי דבר וחזרתי לאחורי, לפיכך הוצרכתי להאריך קצת כדי להראות מכל הפוסקים הראשונים והש\"ס שאין שום ספק בדין זה. שז\"ל הרמב\"ם בהלכה הנ\"ל [הל' דעות פ\"ז ה\"ה]: אחד המספר לשה\"ר בין בפניו ובין שלא בפניו, והרמב\"ם אפילו על דבר אמת קאי כמו שכתב בעצמו בתחלת הענין, ובודאי דארכילות נמי קאי האיסור דבפניו, אלא שהקדים הרמב\"ם בתחלת הפרק וביאר מה הוא לשה\"ר ורכילות, ואח\"כ כלל לשניהן בשם אחד של לשה\"ר, כי שניהן לשון רע הוא (כמו שכתב רבינו יונה בשע\"ת). וכל הדינין שכתב אח\"כ סובב והולך הכל על שניהן, וכמו שהרביתי על זה בראיות לעיל בהלכות לשה\"ר כלל ב' בבמ\"ח בס\"ק ג'. ולמען רוות עין הקורא אראה לך עוד ראיה ברורה ממ\"ש הרמב\"ם בזה הפרק, ג' לשה\"ר הורגתן, ובירושלמי פ\"א דפיאה איתא להדיא האי מימרא ארכילות, דקאמר שם דואג שאמרו שאול שקבלו וכו' אלמא דגם רכילות נקרא לשה\"ר * . ועוד כבר הבאתי ראיה לעיל בחלק א' בכלל ב' בבמ\"ח סק\"ב מתוספות לאסור אף ברכילות בכל גווני, אפילו באפי תלתא ובפניו עי\"ש, ולמה לנו לומר שהרמב\"ם יחלוק על התוספות. ועוד פשוט הוא דצריך להיות לכו\"ע אסור אפילו אם הוא יודע שהיה אומרה בפניו, דזה ידוע דענין בפניו תלוי אם מותר לספר רכילות על דבר אמת, וזה הלא כבר בררנו לעיל בכלל א' מהגמרא והרמב\"ם והסמ\"ג והחנוך והר\"י שאסרה התורה רכילות אפילו על אמת כדי שלא להטיל שנאה בין איש לרעהו, וא\"כ מה לי אם הוא אומרה בפניו או שלא בפניו. עוד ראיה מב\"ק (צ\"ט ע\"ב) דמקשי על רב כהנא ורב אסי היכי עבדי הכי (פי' דשם איתא שאמרו לבעל הבהמה עביד בך רב תרתי, שטרפיה לבהמה ופטריה לטבח מלשלומי דמי עבור ההיזק, שסותרים דברי רב אהדדי) והתניא מנין ליוצא מבית דין לא יאמר אני מזכה וחברי מחייבין אבל וכו' תלמוד לומר לא תלך רכיל בעמך, אימא דהם ידעו שהיו אומרים לרב ג\"כ בפניו וממילא מותר להם לומר שלא בפניו, ואפילו אם תרצה לדחות דמפני שהם תלמידיו לא מסתבר שהיו אומרים לו בפניו (ובאמת אין זו דחיה גמורה דאי לאו משום אסור רכילות היה מותר להם לומר ולתמוה אף בפניו מפני מה פטר את הטבח מלשלם, כיון דלדעת רב הטריף הטבח בשחיטתו את הבהמה, וכדאמרינן בסנהדרין דף ו', מנין לתלמיד שיושב לפני רבו ורואה זכות לעני וכו' תלמוד לומר לא תגורו מפני איש), אביא לך עוד שתי ראיות שאין עליהם תשובה. א. מה שהבאתי לעיל בחלק א' ראיה מסנהדרין (ל'.) מכתב היכי כתבי ר' יוחנן אמר זכאי משום לא תלך רכיל בעמיך, ואף דשם חותם בפניו כדמוכח בירושלמי על משנה זו, שמע מיניה דאף בפניו אסור משום רכילות. ב. ועוד ראיה ברורה ממו\"ק (ט\"ז ע\"א) דאמר רבא ואי איתפקר בשלוחא דבי דינא ואתי ואמר לא מתחזי כלישנא בישא, וכפי מה שפירשנו לעיל לפי דברי הרא\"ש והר\"ן דקאי הענין על רכילות שהגיד השליח למשה רבנו ע\"ה מה שדיברו עליו דתן ואבירם, ואם איתא דמימרא דר' יוסי שאמר מימי לא אמרתי דבר וחזרתי לאחורי קאי גם על רכילות, מאי ראיה מייתי, אימא דהשליח היה יודע שהיה אומר דבר זה, שהוא אמת אף בפני דתן ואבירם, ורבא בעצמו פסק שם בערכין (ט\"ו ע\"ב) כר' יוסי דמותר. ואין לומר דאעפ\"כ למשה רבנו ע\"ה היה אסור לשמוע אותן הדיבורים ולכתבם בתורה הקדושה, ומאי דאמרה הגמרא כל מילתא דמתאמרא וכו' היינו לאומר בלבד, א\"כ האיך אמר ר' יוסי מעולם לא אמרתי וכו' הלא הכשיל בזה את השומעים, ועוד דהא להרמב\"ם איירינן השתא וכבר כתבנו לעיל בחלק א' [כלל ב' סק\"ג] דלהרמב\"ם האי מימרא דמו\"ק אשליח ג\"כ קאי, אלא ודאי דאין חילוק ובכל גווני אסור מן התורה אפילו על דבר אמת ובפניו ** . היוצא מכל מה שכתבנו דרכילות אסור אפילו על דבר אמת ובפניו כמו שביררנו דבר זה מכמה מקומות מהש\"ס והרמב\"ם, וכן הסמ\"ג העתיק ג\"כ דברי הרמב\"ם, וכן דעת התוספות ג\"כ לאסר ברכילות אפילו על דבר אמת והיה אומרה בפניו וכמ\"ש לעיל בחלק א' בכלל ב' הנ\"ל, דדבר פשוט הוא להמעיין בדבריהם דאין חלוק בין אם אומרה שלא בפניו והוא משער שהיה אומרה בפניו, או בפניו ממש, בכל גוני אסור. וכן מוכח בר\"י בשערי תשובה במאמר רכ\"ח דאסור בכל גוני לומר לשה\"ר ורכילות, ולכך הוא מכרח להעמיד דברי ר' יוסי באפן המבאר שם, ועפ\"ז כתבתי בפנים כל הסעיף א'. (באר מים חיים) * הגה\"ה: וצ\"ע על הכ\"מ מירושלמי זה, דמשמע ממנו דדברי הרמב\"ם ג' לשה\"ר הורגתן אלשה\"ר לבד קאי. אם לא שנדחוק דכונת הכ\"מ רק לתרץ דברי הרמב\"ם במה שסבר דלא כהראב\"ד, דמימרא זו ארכילות לבד קאי, אלא אלשה\"ר ג\"כ קאי. דלא מיסתבר שיאמרו חז\"ל לשה\"ר וכונתם תהיה ארכילות דוקא, ולהדין שלנו אין שייך דברי הכ\"מ, דגם הוא יודה דדין זה ארכילות גם כן קאי, כמו שהוכחתי לעיל בחלק א' מדברי הכ\"מ גופא דהלכות הרמב\"ם שבפ' זה סובבות על שניהן. ועל זה נוכל לאמר אמנם לא תלך רכיל בעמך אבל לא תעמד על דם רעך, ומצוה רבה היא לומר לדוד כדי שישמור את עצמו בזה, וכן עשו אח\"כ כמה פעמים בענין זה וכמו דכתיב והפרת לי את עצת אחיתופל וכו' וכה\"ג. ואם שקר דבר עליו ציבא, בודאי בכל גוונא אסור ורכיל מקרי, כמו שהוכחנו לעיל בחלק א' בכלל ב' בבמ\"ח בסק\"א מכתובות (מ\"ו ע\"א), וא\"כ היכי מצי יליף ר' יוסי מענין ציבא לעלמא לדבר אמת, כיון דעל כרחך מוכרחין אנו לומר דבענין ציבא בכל גוני אסור. (הגהה)",
    "char_count": 5174,
    "word_count": 1015
  },
  {
    "id": 130,
    "type": "rechilut",
    "klal": "כלל ג",
    "seif": "ב",
    "title": "כלל ג - סעיף ב",
    "content": "<< ·  חפץ חיים - הלכות רכילות ג · ב · >> לוח יומי: שנה פשוטה - א' טבת, א' אייר, א' אלול. שנה מעוברת - ח' טבת, י\"ח ניסן, כ\"ח אב. אם ראובן דבר על שמעון בפני לוי, והלך לוי וספר הדברים לשמעון, אסור לשמעון לומר אחר כך לראובן: איך דברת עלי בפני לוי? כי על ידי זה (ג) גם הוא עובר על אסור רכילות מחמת לוי, ואפלו אם לא יזכיר לו בפרוש את שם לוי, ויאמר לו סתם: ששמעתי שדברת עלי כך וכך, אם על ידי זה (ד) ממילא יבין ראובן, מי היה המגלה לו, אסור. ובעונותינו הרבים, הרבה אנשים נכשלין בזה. (ג) גם הוא עובר. כי גם הוא כרוכל שטוען דברים מזה לזה, ובודאי ינקוט ליה ראובן על לוי עבור זה. ואין לומר כיון דקעבר לוי על אסור רכילות יהא מותר להרגיל עליו, א\"כ ראובן הראשון דעבר על אסור לשון הרע במה שספר הדברים על שמעון בפני לוי ואסור לשון הרע גרע מרכילות לפירוש הרמב\"ם, ואפילו הכי אסרה התורה ללוי לילך ולספר הדברים לשמעון, והכי נמי דכוותיה. והטעם הוא פשוט, דמשום דבור בעלמא לא נפיק ישראל מעמיתך, וכמו שכתב הסמ\"ג במצות עשה של כבוד אב. (ד) ממילא יבין ראובן וכו'. כמו שכתבנו לעיל בחלק זה בכלל א' סעיף ט', דאיסור גמור הוא אפילו אם אינו מזכיר לו שם האיש שדבר עליו רק מספר לו את הענין וממילא יבין את שמו. ואין לומר דהכא כיון דלא נתכוין בעקר לגלות את שם לוי יהא מותר, זה אינו, דבכל גוני אסור וכמו שכתבנו בחלק זה לעיל בכלל א' סעיף ג' עי\"ש כיון דסוף הדבר שע\"י דבורו מעלה שנאה בלבו עליו. (באר מים חיים)",
    "char_count": 1266,
    "word_count": 263
  },
  {
    "id": 131,
    "type": "rechilut",
    "klal": "כלל ג",
    "seif": "ג",
    "title": "כלל ג - סעיף ג",
    "content": "<< ·  חפץ חיים - הלכות רכילות ג · ג · >> ודע עוד, דרכילות נקרא (ה) אפלו לא אמר בפני הנוגע לו, כגון, האומר בפני חברו: כך וכך שמעתי על ראובן, שהיה אומר על שמעון, כי דברים כאלו גורמים, אם נשמעו איש מפי איש, לעורר מדנים בין ראובן האומר ובין פלוני הנאמר עליו. (וצריך לזהר מלספר ענין כזה, אפלו אם ירצה להזהיר לחברו, שלא לגלות הספור הזה לשום אדם, ואפלו אם הוא יודע בברור, שיקים את דברו, כי (ו) על פי רב נשמע ממילא בעת הספור גנות על ראובן או על שמעון, ומכלל לשון הרע לא נפקא). וכל שכן דאסור לספר לו, מה שפלוני דבר (ז) על בניו וקרוביו, דטבע האדם להיות מצר בזה, ורכיל מקרי. \"'(ה)\"' אפילו לא אמר וכו'. מקורו מהרמב\"ם בפרק ז' הנ\"ל הלכה ה' במ\"ש והמספר דברים שגורמים וכו' או להצר לו וכו' וכן כתב הספר יד הקטנה בפרק ט' מהלכות דעות שלו. ויש ראיה לזה ג\"כ משבת (ל\"ג ע\"ב) במעשה דרבי יהודה בן גרים שספר הדברים ונשמעו וכו' ופירש\"י שם שספר הדברים בביתו ולבסוף נתגלגלו הדברים עי\"ז, ודבר זה נחשב ללשה\"ר מדעשאו לבסוף ר' שמעון בר יוחאי עבור זה גל של עצמות, ולראיה זו רמז הכסף משנה. ועוד ראיה מסנהדרין (כ\"ט) במשנה ומנין כשיצא מבית דין לא יאמר אני מזכה וחברי מחייבין וכו' ומשמע מסתימת לשון המשנה דאפילו לאחר אסור לומר זה פן יודע לבעל דין. \"'(ו)\"' ע\"פ הרב. כי לפעמים ימצא שע\"י דברי המספר לא יהיה שום רמז גנות על אחד מהם, כגון שיש פנים לכל אחד מהם שהדין עמו. \"'(ז)\"' על בניו. דבזה בודאי אפילו הזהירו מלגלות זה לבנו רכילות גמורה היא, כי תכף ינקוט בלבו על אותו פלוני, כידוע כי האב שונא למי שמדבר על בנו בכל אפן שידבר עליו, (וכמ\"ש רצוץ פה שאמר דילטוריא על בני). והוא הדין לבנו על אביו ואמו, ממ\"ש בספרי פ' ראה כי יסיתך אחיך וכו' רעך אשר כנפשך זה אביך והובא ברש\"י בחמש. וזוהי כונת הגמרא בסנהדרין (פ\"ה ע\"ב) לכל אין הבן נעשה שליח לאביו להכותו ולקללו, חוץ ממסית, שהרי אמרה תורה לא תחמול ולא תכסה עליו, פרוש דהא קאי על כל מה דכתיב בתחלת קרא כי יסיתך. ומה שכתבנו לענין שאר קרובים, הוא מצד הסברא, כיון דהוא גואלו וקרובו, אם יספר לו שפלוני דבר עליו, יחרה אפו עליו עבור זה. ואין להשיג על זה ממ\"ש בסנהדרין (ע\"ב ע\"ב) בענינא דאם זרחה השמש, דאם אביו חתר במחתרת אסור להרגו, דמסתמא אביו אוהב לבנו אפילו אם בנו יעמד כנגדו לא יהרגנו, ובשאר קרובים אין הדבר כן. דהתם יש חזקה כנגדו, דאין אדם עומד עצמו על ממונו עי\"ש בגמרא, דאם לא כן איך התירה התורה בספק לרצח נפש, אך באמת התורה חשבתו לודאי, דבודאי הסכם בדעתו להרג את חברו כשיעמוד כנגדו. ותדע שהרי בן לאביו בודאי בטבע הוא אוהב נאמן וכדהוכחנו לעיל מספרי פרשת ראה, ואפילו הכי לענין מחתרת התירה התורה את דמו, ועל כרחך משום חזקה. ואין להקשות למה הוצרכה התורה לפרט במסית רעך אשר כנפשך לרבות אביו, שהרי אפילו בבנך שהוא בטבע אוהבו יותר וכנ\"ל הזהירה התורה שלא לחמול ולכסות עליו וכמ\"ש או בנך וכו' ק\"ו לבן על אביו, תריץ משום שהתורה רצתה לסיים ידך תהיה בו בראשונה, שמצוה תחלה ביד המוסת להרגו, ואי לא דגילתה לנו התורה לא היינו יודעין זה מצד הסברא וכמ\"ש לכל אין הבן נעשה שליח וכו' חוץ ממסית וכנ\"ל. וכל זה שהארכנו לענין שאר קרובים, הוא נפקא מינה לענין אפילו אם יזהירן מלגלות לשום אדם, והוא דבר שלא נשמע שום גנות על אחד מהם בעת הסיפור, דאי לאו הכי אין צריך לכל זה וכנ\"ל (באר מים חיים)",
    "char_count": 2863,
    "word_count": 567
  },
  {
    "id": 132,
    "type": "rechilut",
    "klal": "כלל ג",
    "seif": "ד",
    "title": "כלל ג - סעיף ד",
    "content": "<< ·  חפץ חיים - הלכות רכילות ג · ד ואם כונתו בספרו את הדבר לחברו, כדי שיוכיח את ראובן על שדבר לשון הרע על שמעון, עין לעיל בחלק א' בכלל י' סעיף ו'.",
    "char_count": 147,
    "word_count": 34
  },
  {
    "id": 133,
    "type": "rechilut",
    "klal": "כלל ד",
    "seif": "א",
    "title": "כלל ד - סעיף א",
    "content": "חפץ חיים - הלכות רכילות ד · א · >> לוח יומי: שנה פשוטה - ב' טבת, ב' אייר, ב' אלול. שנה מעוברת - ט' טבת, י\"ט ניסן, כ\"ט אב. אסור הרכילות הוא אפלו אם אין מגלה לו דבר חדש, שגם הוא ידע, כי כן וכן דבר פלוני אודותיו, או עשה ענין פלוני, שהוא נוגע לו, רק שהוא בעצמו לא התבונן עדין בזה על פלוני, שעשה עולה בזה, (א) והרוכל הזה מעורר לו על זה, (כגון שיצא ראובן חיב בדין, ופגע בו שמעון ושאל מאתו: מה נעשה בדינך? והשיב ראובן: נתחיבתי כך וכך, ואמר לו שמעון: לא יפה דנו אותך, וכהאי גונא) (ב) אפלו הכי {אף על פי כן} רכילות מקרי, כיון שעל ידי דבורו נולד ענין חדש, שגורם בזה להכניס שנאה בלבו על אותו פלוני. (א) והרוכל וכו'. גמרא בב\"ק (צ\"ט ע\"ב) עביד בך רב תרתי, מאי תרתי וכו' עי\"ש, והובא דין זה בח\"מ בסימן י\"ט בש\"ך סק\"ב בשם מהר\"א שטיין, ועיין בביאורי מהר\"א שטיין על הסמ\"ג שלמד דין זה מגמרא דב\"ק הנ\"ל. (ב) אפ\"ה רכילות מיקרי. דאפילו אם כוונתו בדבריו רק לקנא על האמת שנתחייב הזכאי ג\"כ אסור (וראיה מגמרא דב\"ק הנ\"ל), כי קרוב לטעות בזה אחרי שלא שמע צד השני וטענותיו. ואף אם ברורות לו כל הטענות של שני הצדדים ג\"כ אסור לדבר לפני הנידון, כי מה יועיל בזה אחרי שכבר נחתך ונגמר הדין שאינו חוזר. ואף אם טעו בדבר שחוזר הדין, ג\"כ אין לומר זה לפני הנידון, רק ילך אצל הבית דין וידבר עמהם מתחלה בענין זה אולי יחזרו הדין, כן מבואר בדברי האחרונים בסימן י\"ט הנ\"ל (באר מים חיים)",
    "char_count": 1236,
    "word_count": 254
  },
  {
    "id": 134,
    "type": "rechilut",
    "klal": "כלל ד",
    "seif": "ב",
    "title": "כלל ד - סעיף ב",
    "content": "<< ·  חפץ חיים - הלכות רכילות ד · ב · >> אם ראובן גנה את שמעון בפני שנים, ועבר אחד מהן על אסור רכילות וגלה את הדבר לשמעון, אף על פי כן יזהר השני, (ג) שלא לגלות דבר זה לשמעון, וכל שכן אם הוא מטעים את הדבר יותר, דאסור, ורוכל נקרא עבור זה. ולא מבעי אם הוא מבין משמעון, שעדין מסתפק בזה, (כגון, ששמעון שאלו: אם אמת הוא, מה שספר לי חברך, שראובן גנה אותי בפניכם), בודאי אסור לו לגלות לו, אלא אפלו בסתמא גם כן לא יגלה לו, כי בדבריו הוא מחזיק יותר השנאה שבלבו על ראובן, שיתקבל אצלו יותר, כשישמע מפי שנים, משאם היה שומע רק מפי אחד. וגם פעמים שיבואו גם כן למריבה על ידי זה השני, שנתעורר הרכילות מחדש. (ג) שלא לגלות דבר זה. אעתיק פה כל הסברות שהיו לי בענין זה למען יתברר הענין היטב. דלכאורה יש להתיר דבר זה ממה שאמרו כל מלתא דמתאמרא באפי תלתא לית בה משום לישנא בישא, והטעם פירש הרשב\"ם בב\"ב (ל\"ט ע\"א) דהוי מילתא דעבידא לאיגלויי וכל מילתא דעבידא לאיגלויי לית בה משום לישנא בישא, וכל שכן בזה שכבר נתגלה לאותו פלוני. אך יש לדחות, דשם כיון שבעת שאמר המספר הראשון היה בפני שלשה ועי\"ז בודאי עשוי להתגלות, לכך מותר אח\"כ לאחד מהשלשה השומעים לגלות דבר זה, משום דבודאי נתרצה לזה שיתגלה לו כמ\"ש היד הקטנה, או כמו שכתבנו לעיל בחלק א' בכלל ב' ס\"ק ד' דשם רוכל לא הונח על דבר העשוי בודאי להתגלות עי\"ש, (ועין לעיל בכלל ב' ס\"ג שיש כמה פוסקים שמחמירין בזה). משא\"כ בזה דבעת ספורו של הראשון לא הוי עבידא לאיגלויי דלא ספר כי אם בפני שנים, ומסקינן בב\"ב (ל\"ט) דכולי עלמא אית להו דרבה בר רב הונא א\"כ ממילא חל על זה אסור רכילות. וכי בשביל שעבר אחד על הלאו דלא תלך רכיל וספר את הדבר, התר לו לשני גם כן להיות רוכל. ומכל מקום אינו ברור לאסור דאפשר לומר כיון דעכ\"פ כבר נתגלה לאותו פלוני מזה ואין המספר הזה מסבב דבר חדש בספורו אין אסור בזה. ואין להביא ראיה לאיסור ממה דאמרינן בירושלמי דפיאה פרק א' מותר לדבר לשה\"ר על בעלי המחלוקת שנאמר ואני אבוא אחריך ומלאתי את דבריך, ומדלא הביא מה שיעצה נתן מתחלה לילך ולספר אודות אדוניהו, אלמא דמזה אין ראיה להתיר לספר בעצמו, וא\"כ מאי מייתי ראיה מהקרא ואני אבוא אחריך, אימא דמשום הכי הותר אח\"כ לנתן לספר אודות ענין המלוכה של אדוניהו משום דבת שבע סיפרה מתחלה. דיש לדחות דשם מוכח בקרא שנתן הטעים את הדבר יותר, וגם סיפר על אביתר מה שלא סיפרה בת שבע כלל, מזה מוכיח הירושלמי דמותר לדבר לשה\"ר על בעלי המחלוקת. ולכאורה דין זה דומה למאי דאמרינן בב\"ק (דף י') והאיכא מרבה בחבילה ע\"ש, ועיין בתוספות שם בד\"ה מאי קעביד וז\"ל: בכולה שמעתין צריך לומר מאי קעביד טפי מאחריני וישלם כל אחד חלקו וכו', ובא אחר והשלימו לעשרים כולם חייבין אע\"ג דבלאו איהו הוה מתה, מיהו בזה צריך לדקדק וכי בשביל שהשליך עץ אחד לתוך אש גדולה וכו', אלא לחופר בור י' ובא אחר והשלימו לי\"א, ועי' בהרא\"ש שם שפירש מאי קעביד ופטור לגמרי וכן פירש הנמוקי יוסף, ועיין בשו\"ע ח\"מ בסימן שצ\"ו [ס\"ז] ומבואר שם שיש שתי דעות בזה, ועיין בביאור הגר\"א שם שהתוס' והרמב\"ם והרשב\"א מסכימים לדעה אחת דכולן חייבין, וקושית התוס' מיהו יש לדקדק וכו' תירץ הרשב\"א דלא אמרו מרבה בחבילה אלא שיש בה לילך ולהזיק, כמו בחופר בור עשר ועשרים, ולכך חייב השני כמו הראשון, כיון דע\"י חבילתו לבד היה בא ג\"כ ההיזק, הא לאו הכי דומה להשלים לי\"א, והרא\"ש והנמוקי יוסף סבירא להו דהשני פטור לגמרי. והוא הדין בעניננו, לדעת התוספות והרמב\"ם והרשב\"א כיון שע\"י סיפורו של השני לבד ג\"כ היתה נכנסת שנאה בלבו של שמעון על אותו פלוני כמו ע\"י הראשון, גם עליו יש לאו זה. ומכל מקום יש לדחות דאינו דומה לזה, דשם הלא איירי שבעת שהשני הניח החבילה עדיין לא נשרף ע\"י חבילתו של הראשון, רק שאנו משערים שלבסוף היה נשרף על ידו, ובשעת עצם שריפת הגדיש הלא שתי החבילות שרפוה, לכך חייב השני כמו הראשון, משום דנוכל לומר מאי חזית דנחייב הראשון דעל ידו לבד היה יכול הגדיש לישרף, נחייב השני דעל ידו היה יכול ג\"כ הגדיש לישרף. אבל הכא בעת שמספר השני, הלא כבר נודע לשמעון מהמרגל הראשון, ונכנסה שנאה בלבו על אותו פלוני עבור זה, ואינו עושה שום דבר בסיפורו. ודומה לכאורה כמו שנשרף הגדיש ע\"י חבילת הראשון קודם שהניח השני חבילתו, וא\"כ לכל הדעות אין איסור בזה. אך כאשר נדייק היטב בזה נמצא שכל זה אינו דומה לעניננו, וכל הדעות יהיו שוין בזה לאיסור, דשם הלא איירי בדיעבד, שהשני הניח כבר את החבילה ואנו רואין שלא נשרף על ידו יותר משאם היה נשרף ע\"י הראשון לבד, אבל לכתחלה בודאי אסור להוסיף על חבילת חבירו פן יסובב עי\"ז יותר היזק, ובזה בודאי האחרון חייב כמו שמבואר בסימן תי\"ח [ס\"י] עי\"ש. ובעניננו הלא איירינן לענין לכתחלה אם השני מותר לילך ולספר דבר זה, ובודאי אינו רשאי, כי צריך לו לחוש פן יכנס על ידו יותר שנאה בלבו של שמעון על אותו פלוני כי על פי הרוב מצוי שכשנודע לו הדבר על ידי שנים שסיפרו לו נכנס הדבר יותר באזניו *, וגם מצוי הוא שע\"י הראשון לא היה אהני מעשיו וע\"י שיספר הוא יהיה אהני מעשיו שיבואו למריבה עליו, ודבר זה חמור יותר מסתם רכילות כדאיתא בערכין (ט\"ז) ועי\"ש ברש\"י ד\"ה הא דאהני. ועל פי כל דברינו אלה כתבתי הסעיף שבפנים. (באר מים חיים) הגה\"ה: ולא תימא שמה שהבאנו לעניננו ממרבה בחבילה הוא לפלפולא בעלמא, עיין בח\"מ בסימן שפ\"ח ס\"ז בהג\"ה שנים וכו' ואם בזה אחר זה האחרון פטור דכל זמן שלא נפטר וכו' הנזק בא מגרם הראשון, ועיין שם בביאור הגר\"א [סקמ\"ד] ומוכח שמקורו הוא מהך דהכא. (הגהה)",
    "char_count": 4643,
    "word_count": 906
  },
  {
    "id": 135,
    "type": "rechilut",
    "klal": "כלל ד",
    "seif": "ג",
    "title": "כלל ד - סעיף ג",
    "content": "<< ·  חפץ חיים - הלכות רכילות ד · ג ואם עבר והרגיל על חברו ובא לעשות תשובה על עונו, (ד) אין לו תקנה עד שיבקש מחילה ממנו ויפיס אותו, וגם יעשה תשובה למקום, על אשר עבר על הלאו ד\"לא תלך רכיל בעמיך\" וכל פרטי דיניו הוא כמו בלשון הרע לעיל בחלק א' בכלל ד' סעיף י\"ד, עין שם ועין בבאר מים חיים. (ד) אין לו תקנה. שז\"ל הרוקח במאמר כ\"ח: הרכיל אין לו רפואה אם לא יבקש מחילה ויפייס לכל אשר קבל עליהם. ויתר הדברים מבוארים לעיל בחלק א' כלל ד' סי\"ב לענין לשה\"ר. אך לענין הצ\"ע שכתבתי שם בבאר מים חיים, נ\"ל דבכאן לענין רכילות דינא הוא דתיכף שהרגיל על ראובן לפני שמעון, שסיפר לו מה שדיבר עליו או עשה נגדו, ורואה ששמעון מאמין בזה, אף שעדיין לא נתקוטט עם ראובן עבור זה, אעפ\"כ צריך לפייס אותו, דמסתמא יבוא לבסוף עי\"ז לידי שום היזק או מריבה. ובזה ניחא דסתם לה הרוקח הנ\"ל ולא כתב שום נפקא מיניה. או שיעשה איזה התחכמות להוציא בזה השנאה שבלב שמעון. (באר מים חיים)",
    "char_count": 835,
    "word_count": 171
  },
  {
    "id": 136,
    "type": "rechilut",
    "klal": "כלל ה",
    "seif": "א",
    "title": "כלל ה - סעיף א",
    "content": "חפץ חיים - הלכות רכילות ה · א · >> לוח יומי: שנה פשוטה - ג' טבת, ג' אייר, ג' אלול. שנה מעוברת - י' טבת, כ' ניסן, ל' אב. כשם שאסור לקבל לשון הרע מן התורה, כך (א) אסור לקבל רכילות מן התורה, שגם היא בכלל לשון הרע. דהינו, שלא יאמין בלבו, שמה שספר לו, שכך וכך עשה לו פלוני, או דבר עליו פלוני, הוא אמת. והמקבל עובר בלא תעשה שנאמר: \"לא תשא שמע שוא\" לבד שאר לאוין ועשין המצטרפין לזה, כמבאר לעיל בפתיחה, עין שם. ואמרו חז\"ל: שלשה לשון הרע הורגתן, האומרו, והמקבלו, ומי שנאמר עליו, (כמו שידוע מענין דואג, שנטרד מעולם הבא בסבת הרכילות, ונהרגה נוב עיר הכהנים, אשר נאמר עליהם הרכילות, ונהרג שאול אחר כך, עבור שקבל את הרכילות), והמקבלו יותר מן האומרו. ואמרו חז\"ל: שכל המספר לשון הרע והמקבל לשון הרע, ראוי להשליכו לכלבים, שנאמר: \"לא תשא שמע שוא\", וסמיך לה: \"לכלב תשליכון אותו\". (א) אסור לקבל רכילות מן התורה. כן איתא ברמב ם פכ א מהלכות סנהדרין הלכה ז' דלא תשא שמע שוא כולל נמי אזהרה למקבל לשה ר ובודאי ארכילות ג כ קאי דשם לשה ר כולל לשניהן, דכן מוכח מהרמב ם גופא בפ ז מהלכות דיעות שכתב שם ועוד אמרו חכמים ג' לה ר הורגתן האומרו והמקבלו וכו' ובודאי האי מימרא ארכילות קאי כמו שהבאתי לעיל בכלל ג' בבמ ח סק ב מירושלמי מפורש, ומה שקראו בשם לה ר כדי לכלול גם בזה ענין לשה ר והכי נמי דכותיה, ומה שהגמרא בפסחים (קי ח ע א) נקטה האיסור על מקבל לשה ר שאמרו שם כל המספר לשה ר והמקבל לשה ר וכו' ג כ מטעם הזה הוא, וכהאי גוונא בשבת (נ ו ע א) דאמרינן שם קיבל דוד לה ר וכו' ושם ארכילות קאי כמו שמוכח מהקראי שהביאה שם הגמרא, אלא על כרחך דשם לה ר כולל לשניהן, וכן איתא להדיא בספר ש ת לר' יונה במאמר רכ ה וז ל והוזהרנו מן התורה שלא לקבל לשה ר שנאמר לא תשא שמע שוא והר' יונה קאי על רכילות מתחלת מאמר רכ ב עד סוף המאמר הזה, וזה הלאו כולל ג כ לשה ר כמו שמוזכר בר' יונה במאמר רי ג בסופו עי ש. (באר מים חיים)",
    "char_count": 1665,
    "word_count": 354
  },
  {
    "id": 137,
    "type": "rechilut",
    "klal": "כלל ה",
    "seif": "ב",
    "title": "כלל ה - סעיף ב",
    "content": "<< ·  חפץ חיים - הלכות רכילות ה · ב · >> ואף על שמיעת רכילות בלבד (ב) גם כן יש אסור גדול כמו בלשון הרע, וכנ\"ל בחלק א' בכלל ו' סימן ב', אף דבעת השמיעה לא נגמר עדין בדעתו אם יאמין או לא. ומכל מקום אסור קבלה חמור ממנו, דלענין שמיעה היכא דהוא מבין מתחלת הספור, שתהיה ידיעת דבר זה נוגע לו על להבא, אם אמת הוא, כגון, שהוא רואה, שחברו רוצה לספר לו, איך שפלוני רוצה להזיקו בגופו או בממונו וכיוצא בזה, בודאי (ג) מתר לשמע לכתחלה כדי לידע, איך לחוש ולהשמר ממנו. אבל לקבל בהחלטה אסור מן התורה בכל גוני {בכל האופנים}, רק דרך חשש בעלמא, וכדי שיזהר את עצמו בלבד, כמו שאמרו חז\"ל, דלישנא בישא אף על גב דלקבולי לא מבעי למיחש מבעי {לשון הרע אפילו שלקבל לא צריך - לחשוש צריך}, ועין לעיל בהלכות אסורי לשון הרע בכלל ו', תראה איך להתנהג בענין השמיעה לצאת ידי שמים, והוא הדין כאן. (ב) ג\"כ יש איסור. דבר זה ביארתי בעזה\"י היטב בחלק א' בכלל ו' בבמ\"ח סק\"ב וג' עי\"ש. (ג) מותר לשמוע. גם דבר זה ביארנו בהנ\"ל עי\"ש. (באר מים חיים)",
    "char_count": 897,
    "word_count": 184
  },
  {
    "id": 138,
    "type": "rechilut",
    "klal": "כלל ה",
    "seif": "ג",
    "title": "כלל ה - סעיף ג",
    "content": "<< ·  חפץ חיים - הלכות רכילות ה · ג · >> לוח יומי: שנה פשוטה - ד' טבת, ד' אייר, ד' אלול. שנה מעוברת - י\"א טבת, כ\"א ניסן, א' אלול. ואם הוא רואה בחברו דברים הנכרים, שהוא רוצה להזיקו בגופו או בממונו, אפלו לא שמע עליו עד עתה דבר זה משום אדם, מכל מקום מתר לדרש ולחקר אחר זה אצל אנשים אם מחשבתו להזיקו בענין פלוני ופלוני (ד) כדי לידע (ה) איך להשמר ממנו, ואין לו לחוש, שעל ידי זה יסבב, שיספרו בני אדם בגנותו. (ד) כדי לידע וכו'. וראיה ממ ש בשבת (נ ו ע א) דאם חזא ביה דברים הניכרים מותר להאמין רע עליו, ואין בזה לאו דקבלת רכילות, וק ו דמותר לדרוש לכתחלה כדי לידע האיך להשמר ממנו. ואפשר דאפילו לא ראה עליו דברים הניכרים, רק שמע מאחר שפלוני רוצה להזיקו בגופו או בממונו, ג כ מותר לדרוש ולחקור אצל אנשים אחר זה כדי לידע איך להשמר ממנו, דאף דלענין לחוש די לו אפילו לא שמע רק מאחד, מכל מקום כשישמע מהרבה אנשים יחוש לזה יותר. אך יזהר מאוד אפילו אחר שידרוש מהרבה אנשים ויאמרו לו כמו הראשון, אפילו הכי לא יקבל דבריהם בהחלטה, וכמו שנבאר לקמן דקבלת רכילות אסור אף מהרבה בני אדם, רק ישמור את עצמו ממנו. (ה) האיך להשמר ממנו. ויותר נ ל דאפילו לא ראה עליו דברים הניכרים, ולא שמע עדיין משום אדם שיש לפלוני שנאה עליו, רק ראה עליו מילתא דתמיה באופן שלא נקרא עדיין דברים הניכרים גמורים, רק דבר הניכר במקצת, אפילו הכי מותר לדרוש ולחקור זה אצל אנשים לידע סיבת הדבר, אם הוא רואה שע י שנאתו יוכל להולד לו היזק בגופו או בממונו, ואין לחוש פן יספרו בגנותו, אך יזהר שלא יקבל דבריהם בהחלטה רק ישמור את עצמו. וקצת ראיה לזה משבת (נ ו ע א) בענין דוד עם ציבא דאמר שם שמואל לא קיבל דוד לשה ר דברים הניכרים חזא ביה, הא ניחא לבסוף כשראה עליו דברים ניכרים, אבל לכתחילה היכי דרש מציבא אודותיו והלא היה לו לחוש פן יספר בגנותו, ובפרט שהיה יודע דוד מכבר שציבא אינו אוהב למפיבושת וכדאיתא שם שאמר עליו שהוא בלא דבר ודוד מצאו מלא דבר, וזה שלא בא מפיבושת עם ציבא בשעת מעשה לא מיקרי דברים ניכרים רק דבר הניכר במקצת (וכדמוכח מרש י שם בסוף העמוד שכתב דעל תנאי אמר כן דוד, אם יראה לבסוף שיש ממש בדבריו, אלמא דזה לא מיקרי עדיין דברים הניכרים). אלא ודאי כמו שכתבנו כיון שראה עליו מילתא דתמיה במקצת דהיינו במה שלא בא ביחד עם ציבא, והוא שיער שעי ז תוכל לבוא לו סיבת ההפסד בעניניו, כי אולי גם הוא מורד כנגדו וחושב עליו רעה, מותר לדרוש אודותיו. אף שיש לדחות דהתם משום דיכול להיות נוגע לו בעניני נפשו, אעפ כ נלענ ד דבעניננו ג כ מותר. (באר מים חיים)",
    "char_count": 2184,
    "word_count": 447
  },
  {
    "id": 139,
    "type": "rechilut",
    "klal": "כלל ה",
    "seif": "ד",
    "title": "כלל ה - סעיף ד",
    "content": "<< ·  חפץ חיים - הלכות רכילות ה · ד · >> ודע עוד, דכל הכללים, שכתבנו לעיל בחלק א' בכלל ו' אצל קבלת לשון הרע לענין לחוש, (ו) כן הוא הדין בענין לחוש אצל רכילות. ולכן צריך לזהר מאד, כששמע שאחד דבר עליו, או עשה לו כך וכך, או רוצה לעשות לו כך וכך, שלא להאמין בדבר, רק בדרך חשש בעלמא, דהינו לשמר את עצמו ממנו, ולא בגדר ספק, דמעמידין לאדם בחזקת כשרות, ומסתמא לא עשה לו רעה ולא גנהו. ועל כן אסור לעשות לו שום מעשה או לגרם לו שום הזק או ביוש עבור זה, לא גדול ולא קטן, ואפלו רק לשנא אותו בלב, אסור גם כן מן התורה, וכל שכן (ז) שלא לפטר את עצמו על ידי הרכילות, ממה שהוא מחיב להנדון. ומחיב הוא גם כן עדין להיטיב עמו בכל הטובות, שצותה התורה לשאר אנשים מישראל, כי לא נגרע ערכו בעינינו על ידי זה לשום דבר. וכלל כתבו הפוסקים, דאין מתר לחוש, רק לענין לשמר את עצמו על להבא, שלא יבוא לידי הזק ממנו, אבל בענין אחר אסור לחוש כלל. (ו) כן ה ה. עיין בחלק א' שכל הסברות והראיות שנזכרים שם לענין לשה ר שייך כאן ברכילות. (ז) שלא לפטור. פירוש, אפילו היה לו היזק בענין ממון, וסיפרו לו שהוא עשה לו ההיזק הזה, אין לו לפטור את עצמו משום זה מהממון שהוא מחוייב להנידון. ומה שכתבנו להיטיב עמו, היינו אפילו היה לו היזק ממלשינות, וסיפרו לו על אחד שהוא עשה לו את הדבר הזה. דאם היה מותר להאמין שדבר הזה הוא אמת, לכאורה יראה דהיה פטור עוד מלעשות לו שום טובה, ועיין ביו ד בסימן קנ ח ובסימן רנ א ובאחרונים שם ובח מ בסימן שפ ח בש ך סקנ ה [נראה שצ ל סקס ב]. ולכך ציירתי לענין מלשינות, דאם רק גינה אותו שלא בפניו, נ ל דאפילו אם היה נתברר לו שהדבר אמת, ג כ מחוייב עדיין להיטיב עמו בכל הטובות, כגון להלוות לו מעות וכיו ב כמו לשאר ישראל, דאל ה יעבור בלא תקום ולא תטור, דלא שרינן ביומא (דף כ ג) רק בצערא דגופא, וגנות שלא בפניו לכאורה לא מיקרי צערא דגופא, (אם לא שהוא איש אשר יהיה קשה אח כ להוציא ההלואה מתחת ידו מחמת טבעו הרע וצריך למיקם עמו בדינא ודיינא דפטור מלהלוות לו). וכל שכן אם התרעומות שיש לו עליו הוא מחמת שלא רצה להיטיב עמו בענין ממון, בודאי עובר על לא תקום ולא תטור כשהוא נוקם אח כ ממנו ואינו עושה לו טובה, וכמ ש לעיל בפתיחה בלאו הזה בשם הספר יראים דמממון לממון שייך נקימה ונטירה. (באר מים חיים)",
    "char_count": 1956,
    "word_count": 413
  },
  {
    "id": 140,
    "type": "rechilut",
    "klal": "כלל ה",
    "seif": "ה",
    "title": "כלל ה - סעיף ה",
    "content": "<< ·  חפץ חיים - הלכות רכילות ה · ה · >> לוח יומי: שנה פשוטה - ה' טבת, ה' אייר, ה' אלול. שנה מעוברת - י\"ב טבת, כ\"ב ניסן, ב' אלול. ומזה תראה, כמה נואלו הרבה מבני אדם, שטבעם תמיד לדרש מחבריהם, מה דבר פלוני אודותם, ואפלו אם מידיעת דבר הזה אין נפקא מנה להם על להבא, וכשהם אינם רוצים לגלות להם, מפצירים בהם הרבה, עד שמגלים להם, מה שדבר פלוני אודותם, ויש באלו הדברים ענין גנאי עליהם, ומקבלים את הדבר לאמת גמורה, ועל ידי זה נעשו שונאים גמורים. והנה אם נבוא למנות את גדל הקלקולין וחשבון הלאוין והעשין שרגיל לעבר, מי שמטבע במדה המגונה הזאת, קצרה היריעה מהכילם, ועין לעיל בפתיחה, ותבין את דברינו, כי באמת אסור קבלת לשון הרע ורכילות הוא אפלו אם אחד ספר להם מעצמו דבר, שנוגע לו על להבא, צותה התורה שלא להאמין בזה, רק לחוש, וכשאין נוגע על להבא, אסורה אפלו השמיעה לבד וכנ ל בסעיף ב', ועל אחת כמה וכמה לעמד על חברו ולהפצירו, עד שיבוא המספר לכלל ספור רכילות, והשומע לאסור קבלת רכילות, דאסור, והוא חוטא ומחטיא את חברו. על כן צריך האדם מאד מאד להתרחק מלדרש ענין כזה, אם לא שברור לו, שנוגע לו הדבר הזה על להבא לידע, היאך לשמר את עצמו מפלוני.",
    "char_count": 1022,
    "word_count": 204
  },
  {
    "id": 141,
    "type": "rechilut",
    "klal": "כלל ה",
    "seif": "ו",
    "title": "כלל ה - סעיף ו",
    "content": "<< ·  חפץ חיים - הלכות רכילות ה · ו · >> לוח יומי: שנה פשוטה - ו' טבת, ו' אייר, ו' אלול. שנה מעוברת - י\"ג טבת, כ\"ג ניסן, ג' אלול. ודע, דיש עוד חלק באסור קבלת רכילות וכמו שאבאר, שאפלו אם נתברר לו שהוא אמת, מה שספרו לו, שאחד דבר עליו, או עשה מעשה נגד רצונו, (ח) אך יש בדבר הזה לשפטו לצד הטוב ולצד הזכות, שלא היתה כונתו להקניטו בזה, רק ענין אחר, שלפי הענין ההוא לא יהיה תו {שוב} עולה עליו, וידוע דמצוה מן הדין לדון אותו לכף זכות, והוא על ידי שלא רצה לדון אותו לכף זכות, ממילא נשתרבב עליו ענין זה לעולה, מה שדבר עליו או עשה מעשה נגדו, ונקט לה בלבו עליו עבור זה, לכן נקרא משום זה בשם מקבל רכילות, (ועין, לקמן בכלל ו' ס ג בהערה, מה שצירנו, שני ציורים לענין קבלת רכילות, והכל בא, על ידי זה שלא דן אותם לכף זכות). (ח) אך יש בדבר וכו'. מקור לדברים אלו תמצא בחלק א' בכלל ו' בס ק כ' בבמ ח עי ש. ודע דאיירינן כאן שהכף חוב אין מכריע יותר, שעל זה קאי המצות עשה דבצדק תשפוט עמיתך, כמ ש הר' יונה בש ת במאמר רי ח עי ש, (דאל ה אף דמצוה שלא להכריעו לכף חוב וכמ ש הר' יונה שם מכל מקום אם עבר על זה איננו בכלל לשה ר וכנ ל בכלל ג'). ואף דהמתעקש יוכל לדחות הראיות שהבאתי לעיל בחלק א' ויאמר דכל הני הכף זכות היה מכריע יותר, ולכך המספר או המקבל לגנות עבור זה נקרא בשם מקבל לשה ר, מה שאין כן אם הם שוים, אולי הוא רק מצוה בעלמא. אף אני אשיב לו, א., כיון דחזינן דרצון התורה לדונו לכף זכות ולהחשיבו בגדר זכאי, והוא עושה היפך מזה שמחליטו ברעיוניו לגנאי ולבזיון עי ז, ממילא הוא עון פלילי. ב., ועוד דמי הוא שיש לו פלס ומאזני משפט, להכריע בעניננו שהכף זכות היא שוה עם הכף חובה אולי היא מעט יותר, ואם כן ממילא נלכד ברשת של מספר לה ר ומקבל, על כן השומר נפשו ירחק מזה מאוד. (באר מים חיים)",
    "char_count": 1552,
    "word_count": 337
  },
  {
    "id": 142,
    "type": "rechilut",
    "klal": "כלל ה",
    "seif": "ז",
    "title": "כלל ה - סעיף ז",
    "content": "<< ·  חפץ חיים - הלכות רכילות ה · ז ואם כבר עבר וקבל רכילות, (ט) תקונו, שיתחזק להוציא הדבר מלבו שלא להאמינם. ואפלו אם קשה לו הדבר לחשב, שהמספר בדה את כל הדברים מלבו, יחשב, אולי הוסיף המספר, או גרע איזה פרט מהמעשה או איזה תבות מהדבור, שאמר פלוני עליו, או אמר בנגון אחר, שעל ידי זה נשתנה הענין מטוב לרע, ויקבל על עצמו על להבא, שלא לקבל עוד לשון הרע ורכילות על אדם מישראל, ויתודה על זה. ובזה יתקן האסור שעבר, אם לא ספר הדבר עדין לאחרים. (ט) תיקונו. מקורו עיין לעיל בחלק א' בכלל ו' בסי ב ובבמ ח שם. (באר מים חיים)",
    "char_count": 509,
    "word_count": 106
  },
  {
    "id": 143,
    "type": "rechilut",
    "klal": "כלל ו",
    "seif": "א",
    "title": "כלל ו - סעיף א",
    "content": "חפץ חיים - הלכות רכילות ו · א · >> לוח יומי: שנה פשוטה - ז' טבת, ז' אייר, ז' אלול. שנה מעוברת - י\"ד טבת, כ\"ד ניסן, ד' אלול. אסור לקבל רכילות, אפלו אם המספר ספר את הדבר בפרסום (א) לפני כמה אנשים, אף על פי כן אין להחליט מחמת זה שהדבר אמת, רק יש לחוש אחר זה ולחקר את הדבר, (ב) אם נוגע לו זה על להבא. (א) לפני כמה אנשים. עיין לעיל בהלכות לשה\"ר כלל ב' בבמ\"ח סק\"ב שהבאנו על זה כמה כתובים מפורשים. (ב) אם נוגע לו זה וכו'. פירוש, כגון שסיפר לו שעשה לו פלוני היזק, או שסיפר לו שהוא גינה אותו בפני פלוני, צריך לידע לפעמים האמת, כדי לידע איך לשמור את עצמו מכאן ואילך ממנו. אבל אם אין נוגע לו הדבר על להבא, אין לו לדרוש כלל מאנשים מה דיבר פלוני אודותי, כי בודאי יהיה נכשל על ידי זה בכמה איסורים, ובפרט באיסור לפני עור, כי המשיב לו יקרא הולך רכיל על זה, ועיין לעיל בכלל הסמוך לזה בסעיף ה'. (באר מים חיים)",
    "char_count": 791,
    "word_count": 170
  },
  {
    "id": 144,
    "type": "rechilut",
    "klal": "כלל ו",
    "seif": "ב",
    "title": "כלל ו - סעיף ב",
    "content": "<< ·  חפץ חיים - הלכות רכילות ו · ב · >> כשם שבארנו לעיל בחלק א' בכלל ז' סעיף ב', דלשון הרע אסור לקבל מן הדין, אפלו אם ספר עליו (ג) בפניו, כן הדין ברכילות. דהינו, שאמר לו בפניו: אתה דברת עליו כך וכך, ואפלו אם שותק עתה, בשעה שספר עליו הרכילות בפניו, גם כן אסור לקבל, ואין לקח מזה שום ראיה שהדבר אמת, ואפלו אם טבעו של זה האיש, שלא לשתק בשאר דברים, ובזה הוא שותק, אף על פי כן אין זו ראיה להחליט שהדבר אמת, וכמו שבארנו הכל למעלה, עין שם. וכל זה (ד) אפלו אם המרגל אינו עובר לדבריו על לאו ד \"לא תלך רכיל בעמיך\" , כגון, שמספר לו, שישמר עצמו מפלוני, שרוצה להזיקו וכל כיוצא בזה, וכמו שנבאר לקמן, וכל שכן אם מספר עליו דברי לשון הרע ורכילות בעלמא, הלא כבר בררנו לעיל בשם הפוסקים, דלשון הרע ורכילות אסור, בין בפניו ובין שלא בפניו, ואפלו על דבר אמת, ואם כן אפלו אם הכל אמת כדבריו, שדבר עליו פלוני כך וכך, אף על פי כן הוא רשע גמור לפי ספורו בעצמו, שעבר על לאו ד \"לא תלך רכיל בעמך\" , \"ולא תשא שמע שוא\" ושאר לאוין ועשין המבארין לעיל בפתיחה, ואם כן, מפני רשע זה נוציא לאידך מחזקת כשרותו ולומר, שעבר על אסור לשון הרע וכיוצא בזה? בודאי החשוד על לאו דרכילות ולשון הרע, חשוד גם כן לשקר ולהוסיף דברים ולהחליף מסופו לתחלתו. (ג) בפניו וכו' ואפילו אם שותק עתה וכו'. עיין לעיל בח\"א בכלל הנ\"ל שכל הראיות המפורשות שהובאו לשם הוא סובב והולך על שניהן. (ד) וכ\"ז אפילו וכו' עד סוף הסעיף. ונזכר זה ג\"כ לעיל בבמ\"ח, אלא שם כתבתי זה הדין מכח לשה\"ר וכאן מכח רכילות (באר מים חיים)",
    "char_count": 1342,
    "word_count": 276
  },
  {
    "id": 145,
    "type": "rechilut",
    "klal": "כלל ו",
    "seif": "ג",
    "title": "כלל ו - סעיף ג",
    "content": "<< ·  חפץ חיים - הלכות רכילות ו · ג · >> לוח יומי: שנה פשוטה - ח' טבת, ח' אייר, ח' אלול. שנה מעוברת - ט\"ו טבת, כ\"ה ניסן, ה' אלול. ואם היה לו הזק בעסקו, ולא נודע לו סבתו, כגון, שמחזיק \"הארענדע\" (חכירה) משר, וסלק אותו השר, ולא נודע לו, אם אחד הלשין עליו, או שהשר מצד עצמו העבירו, וכיוצא בזה, אסור לו לחשד לאחד מישראל, (אם לא שיש לו עליו דברים הנכרים, וכפי מה שיתבאר לקמן, מה נקרא דברים הנכרים, אז מתר להחליט בלבו עליו, אבל לא להפסידו על ידי זה וכדלקמן) דאחזוקי אנשי ברשיעי לא מחזקינן. ועל זה נאמר: \"בצדק תשפט עמיתך\" * ואפלו אם שמע, שהוא סבב לו ההזק, אף על פי כן אין מתר לו, רק לחוש, ולא להחליט הדבר בדעתו שהוא אמת, ואפלו אם אנשים עשו מריבה עבור זה עם הנחשד, ואמרו לו, שעולה גדולה עשה במה שנשמע עליו, שהוא סבב ההזק להישראל ושתק, אף על פי כן אין לו להחליט מטעם זה, שהדבר אמת, כי הגם שבאמת מצוה להציל עצמו מן החשד ולהציע לפני החושדו, איך שנקי הוא מן החשד, וכמאמר הכתוב {במדבר ל\"ב כ\"ב}: \"והייתם נקים מה' ומישראל\" , (ה) מכל מקום, פן ראה לפי הענין, שקבלו עליו לישנא בישא כל כך ונחלט ברעיונותיהם לדבר אמתי, עד שלא יקבלו ממנו שום תשובה, ועל כן קבל על עצמו, שטוב יותר לשתק בזה ולהיות מהנעלבין ואינם עולבין, שומעין חרפתן (ו) ואינן משיבין. * ובעונותינו הרבים, כמה מכשולין באין על ידי מדה גרועה הזו של קבלת רכילות. ואציר בזה שני ציורים קטנים, מה שמצוי, בעונותינו הרבים, אולי יתן ה' ברחמיו, שיועיל מעט על ידי שנגלה את תרמית היצר, ומזה יקיש המשכיל לכל כיוצא בזה. א. בענין השר הנ\"ל וכיוצא בזה בנכרים המעלילים עליו, שכאשר הוא שואל מאתם: למה תעשו לי כך וכך לירד לחיי. והם משיבים כדי לסלק האשמה מאתם: לא עלינו תלונותיך, פלוני היהודי הלשין עליך. ותכף נכנס הדבר באזניו, ומקבל את הדבר לאמת גמורה, וחושב את היהודי למלשין ואת הנכרי חושב בלבו, שאינו משקר בדבורו, ולא מחליף ולא מוסיף, ועבור זה נוטר ליהודי שנאה בלבו. והיה כזה יום מחר, ילך גם הוא וילשין על חברו ונעשה על ידי זה מלשין גמור. ב. (וכיוצא בזה מצוי, כגון, שנכרי קבע אצל יהודי אחד לקנות ממנו משקה וכיוצא בזה, וגמר את המקח, והניח לו גם כן כליו בביתו, ויש מהקונים, שאף אחר שגומרין המקח עם אחד לגמרי, אחר כך הולכין למוכרין אחרים מזה המין, לדרש מהם המקחים של אלו הסחורות, אולי יוכלו להשיג מעט בפחות מהמקח הראשון, ויחזרו ממנו, ואין מספרין להמוכר השני שום דבר מזה, איך שגמר בזה מתחלה עם אחר. וכשהמוכר השני אינו יודע מזה, לפעמים ארע שמתרצה במקח פחות מעט מהמקח של המוכר הראשון כידוע, וכשמע הנכרי את הדבר הזה הוא הולך תכף אצל הראשון ולוקח כליו ממנו בלי שום טענה ומענה. וכשהוא שואלו: למה אתה עושה לי ככה. וכדי לסלק העולה מעל עצמו הוא משיבו: פלוני המוכר פגעני ואמר לי: למה אין אתה רוצה לקנות ממני סחורה. הלא אצלי הסחורה טובה הרבה יותר משל פלוני, וגם המקח אוזיל לך ממנו. ותכף מקבל את זה לאמת גמורה וחושב את היהודי לעני המהפך בחררה וכו', שנקרא רשע, ונוטר להיהודי שנאה בלבו, ולמחר יזלזל נגד חברו הרבה במקחים, עד שיורד פשוט לחייו, ונעשים על ידי זה שונאים גמורים, שכל אחד רוצה לבלע את חברו ולראות את דמו, והכל אצלם כהתירא ולשם מצוה, בחשבם שחברו עשה לו גם כן ככה). ראה כמה לאוין עבר על ידי זה: \"לא תשא שמע שוא\" , ו\"לא תשנא את אחיך\" וכו', ו \"לא תקם ולא תטור\" , ועוד הרבה לאוין ועשין המבארין לעיל בפתיחה, ולפעמים גם כן מלשין גמור על פי התורה. וכל אלו נעשו על ידי קבלת רכילות, שחשב שספר לו דברי אמת. והלא על פי דין אסור קבלת רכילות הוא אפלו אם יהודי ספר לו בפניו, וגם אין לו שום נגיעה בדבר, והוא שתק גם כן, אפלו הכי אסור להחליט בלבו שהדבר אמת, (וכמו שבררנו לעיל בחלק א' מכל הפוסקים), וכל שכן בזה שהמספר הוא אינו יהודי, (ועין בבא בתרא דף מ\"ה.), וגם בספורו הוא דורש את טובת עצמו כדי לדחות את העולה מעליו, והוא נוגע בדבר זה, על אחת כמה וכמה שאסור לקבל את דבריו ולהאמינו. ויותר טוב היה לו בנדון זה להחזיק את הנוגע בדבר לשקרן, ולדון את הישראל לכף זכות [בציור הראשון]. ובציור השני היה לו גם כן לחשב, שהיהודי לא היה יודע שקבע אצלו מתחלה וגמר אתו לקנות ממנו, והיה נצול בזה מכמה לאוין, ובראשם היה מקים מצות עשה ד\"בצדק תשפט עמיתך\", וממילא כשהיה חברו רואה, שדן אותו לכף זכות ואינו נוטר לו שנאה עבור זה, בודאי היה הוא גם כן נזהר מכאן ולהבא מלהפסידו בשום דבר, ולא היה יוצא, חס ושלום, שום קלקול לשניהם על ידי מלשינות והורדת המקחים וכדומה, ועל ידי זה היה טוב לשניהן בעולם הזה ובעולם הבא, ועל זה וכיוצא בזה נאמר: \"מי האיש החפץ חיים (פרוש בעולם הבא) אהב ימים לראות טוב (פרוש בעולם הזה) נצר לשונך מרע\" , ובודאי שלא לקבל גם כן, כי גדול עון המקבלו יותר מהאומרו, ה' ישמרנו. (הגהה) (ה) מ\"מ פן ראה וכו'. ואפילו אם יצא עליו קול שהוא עשה לו את הדבר הזה, אעפ\"כ אסור להחליט בלבו שהדבר אמת ולהיות לו שונא עבור זה, כל זמן שלא העידו עליו בבית דין, וכמו שנכתוב בסעיף שאחר זה, (וכ\"ש שאסור לגמול לו כמעשהו משום זה ועיין לקמן בסעיף י'), רק לחוש בלבד מותר. (ו) ואינן משיבין. וכמ\"ש חז\"ל בחולין (פ\"ט) על מי העולם קיים על מי שבולם את פיו בשעת מריבה. (באר מים חיים)",
    "char_count": 4438,
    "word_count": 880
  },
  {
    "id": 146,
    "type": "rechilut",
    "klal": "כלל ו",
    "seif": "ד",
    "title": "כלל ו - סעיף ד",
    "content": "<< ·  חפץ חיים - הלכות רכילות ו · ד · >> ודע עוד, דאסור קבלת רכילות הוא אפלו אם שמע (ז) משנים ויותר, או שיצא קול בעיר, שפלוני דבר עליו, או עשה לו כך וכך, אפלו הכי {אף על פי כן} אסור לקבל ולהחליט הדבר בלבו שהוא אמת, אפלו אם כונת המספרים לפי דבריהם הם לטובתו של זה על להבא, שאין נעשין רשעים על ידי ספורם, וכנ ל בסעיף ב'. (ז) משנים ויותר וכו' או שיצא עליו קול וכו'. אם תרצה לידע שורש הדברים, עיין לעיל בחלק א' בכלל ז' בסעיף ג' וד' ובבמ ח שם ותמצא שהם מימרות חז ל ופסוקים מפורשים על לשה ר ועל רכילות עי ש. וכל הדינים שנזכרים שם באלו הסעיפים לענין לשה ר שייכים ג כ לענין רכילות. ודע עוד, דאם נתחזק בעיר לאדם רשע מכבר, נלענ ד דאפשר דמותר לקבל עליו רכילות, כמ ש לעיל בחלק א' [כלל ז' ס ה] לענין לשה ר עי ש. (באר מים חיים)",
    "char_count": 713,
    "word_count": 157
  },
  {
    "id": 147,
    "type": "rechilut",
    "klal": "כלל ו",
    "seif": "ה",
    "title": "כלל ו - סעיף ה",
    "content": "<< ·  חפץ חיים - הלכות רכילות ו · ה · >> לוח יומי: שנה פשוטה - ט' טבת, ט' אייר, ט' אלול. שנה מעוברת - ט\"ז טבת, כ\"ו ניסן, ו' אלול. אסור קבלת רכילות הוא אפלו מאיש דמהימן לה כשנים, ואפלו אם אין בדבר ההוא (ח) שום צד זכות עליו. והני מלי {וכל זה}, שאין לו מידיעת ענין הזה תועלת על להבא, אבל אם (ט) יש לו מזה תועלת על להבא, כגון, שספר לו, שפלוני רוצה להזיקו בגופו או בממונו וכל כיוצא בזה, ועל כן ישמר עצמו ממנו, מתר לקבל דבר זה ממנו ולהאמין בזה. אבל (י) לא יגלה זה לאחרים, ואפלו לאנשי ביתו, אם לא שיש לו בהגלוי ההוא תועלת על להבא. וכל זה אם הוא מספר לו, ששמע ממנו דבר זה בעצמו, אבל אם הוא (יא) שמע מאיש אחר, שאמר לו, ששמע ממנו, אין לו שום יתרון משאר אדם. (ח) שום צד זכות עליו. דהיינו על מי שסיפר לו שדיבר עליו או עשה מעשה נגדו, וטעם לזה הוא כמו שביארנו לעיל בחלק א' בכלל ו' בבמ\"ח ס\"ק כ\"א [בהג\"ה שם] בשם היד הקטנה, דכלל הדבר, כל שיש איסור על המספר מצד סיפורו, יש איסור על המקבל מצד שמיעתו את הדבר הזה. ולבד זה יש ג\"כ איסור לפני עור וכו'. (ט) יש לו מזה תועלת. כמו שכתבתי בתחלת כלל ה' בחלק זה דבענין זה מותר לשמוע רכילות ולחוש עי\"ש, לכך אם הוא מהימן ליה כבי תרי מותר ג\"כ להאמין בהחלטה. וראיה לזה ממה דאיתא בפסחים (קי\"ג ע\"ב) גבי מעשה דטוביה מהו למימר ליה לרביה למיסנייה, א\"ל אי מהימן ליה לרביה כבי תרי לימא ליה וכו', אלמא דמותר לו לרבו לקבל דבר זה ממנו בהחלטה מחמת דהוא מהימן ליה בכל דבר כבי תרי, ולא אסרה התורה בזה משום קבלת לשה\"ר, וראיה מדמתירה הגמרא לרבו לשנוא אותו עבור זה, וידוע הוא מה שכתב מהרי\"ק (הובא לעיל בחלק א' בכלל ו' בבמ\"ח ס\"ק ל\"א עי\"ש) דבסתם לשה\"ר שאסור לקבל, רק לחוש בעלמא, שאסור ח\"ו לשנוא אותו עבור זה, א\"כ פשוט הוא דהכא אפילו ההחלטה מותרת. ואף דאיירי במעשה דטוביה לענין לשה\"ר, פשוט הוא דה\"ה לענין רכילות. ועם כל זה אם יש בענין ההוא לשופטו לצד זכות, יזהר שלא יתגנה בעיניו עבור זה. (י) לא יגלה וכו'. דלא עדיף מאם חרפו אחד בפניו בינו לבין עצמו, שביררנו לעיל שאסור לו לילך אח\"כ ולספר דבר זה לאחרים, אם לא שיש לו מזה תועלת על להבא. ומ\"ש ואפילו לאנשי ביתו, הוא כמו שנכתוב לקמן בפשיטות דאיסור לשה\"ר ורכילות אין חילוק בין אם לספר לאיש דעלמא ובין לספר לאשתו. (יא) שמע מאיש אחר. פשוט הוא כיון שגם הוא בעצמו אסור לו לקבל ולהאמין ביה. (באר מים חיים)",
    "char_count": 2043,
    "word_count": 422
  },
  {
    "id": 148,
    "type": "rechilut",
    "klal": "כלל ו",
    "seif": "ו",
    "title": "כלל ו - סעיף ו",
    "content": "<< ·  חפץ חיים - הלכות רכילות ו · ו · >> ואפלו באפן המועיל, הני מלי דקים לה בגוה דאיש ההוא טובא, דהינו, (יב) שמכיר היטב את טבע האיש ההוא, שאינו משקר בשום אפן, ואינו מגזם בדבר, ודעתו סומכת עליו כל כך, עד שנאמנים לו דבריו (יג) בזה, וגם כן בשאר דברים תמיד, כשני עדים המעידים בבית דין, שאין אחריהם שום ספק * . אבל אם בשאר דברים אינו מאמינו כל כך, ורק בזה, משום דמתקו לו רגבי לשון הרע ורכילות, גומר בנפשו הדבר, שהוא מאמינו כבי תרי, בודאי אסור, דאדרבה, כל שיותר יאמין ויחליט הדבר שהוא אמת, יותר יכנס בכלל מקבל לשון הרע ורכילות. * הגה\"ה: ודע, דאפלו יתקבצו כל חלקי ההתר של מהימן ליה כבי תרי {נאמן לו כשני עדים}, אין מועיל, רק לענין להאמין בעצמו, אבל לא (יד) להפסידו בממון או להכותו, חס וחלילה, או לגנותו בדברים עבור זה, דלאו כל כמנה להאמין לזה כבי תרי {פרוש: מפני שאין בכחו להאמין לו כשני עדים} ולגרע בזה לאחר. (הגהה) (יב) שמכיר היטב וכו'. פירוש לאפוקי אם אינו מכיר בעצם את טבעו, רק הוא מאמינו כבי תרי מצד שהוא מוחזק אצלו בחסידות, זה לא מהני לזה. וכמו דאיתא להדיא בתשובת מהרי\"ק סימן פ\"ב בענין מעשה שהיה שם באשת איש אחת שסיפר עד אחד עליה שהודית לפניו שזינתה, והיא מכחשת שלא הודית בשום פעם, כתב מהרי\"ק על זה וזה לשונו: ועוד נלענ\"ד דאפילו להאסר על בעלה לא מהימן אלא אם כן קים ליה בגוויה דלא משקר, כגון אדם שהוא מצוי אצלו תדיר וגס ביה בגוויה טובא, אבל אדם אחר דלא קים ליה בגוויה, לא, ואע\"ג שהוא מוחזק הרבה לאדם כשר והגון. וראיה מפרק הכותב (פ\"ה ע\"א) מדלא הימניה רבא לרב פפא לאורועי לההוא שטרא ואע\"ג דהימניה לבת רב חסדא, ועל הברור שרב פפא היה כשר והגון מאד בעיני רבא וגם היה תדיר אצלו הרבה כדמוכח בכולי תלמודא, ואפ\"ה לא הימניה ליה ולא סמך עליו כבי תרי, ואמר, מר לא קים לי בגויה כדאיתא התם. וכן יש לדקדק מתשובת הרשב\"א דבעינן קים ליה בגוויה טובא וכו'. וא\"כ פשיטא שאין כח לבעל להאמין אלא עד אחד דקים ליה בגוויה טובא, ואפילו נאמן עליו כר' חנינא בן תרדיון, וכמו שהוכחתי לעיל מפרק הכותב דלא הימניה רבא לרב פפא עכ\"ל המהרי\"ק. והובא דין זה באה\"ע בסימן קט\"ו בס\"ז בהגה\"ה ובב\"ש שם עי\"ש. וא\"כ הוא הדין בעניננו דקאמרה הגמרא אי מהימן לרבו כבי תרי, בעינן ג\"כ שיהיו נאמנים אצלו דברי המספר מאד מאד. דזה אין לדחות דהתם לענין לאסור אשתו עליו אין כח בית דין לאוסרה עליו כל זמן שאינו נאמן אצלו מאד מאד. חדא, דהתם הלא לא איירינן לענין דינא רק לענין לצאת ידי שמים כמבואר בדברי הראשונים, ואפ\"ה אמרינן דאין לו לקבל את דבריו כל זמן שאינו מכיר את טבעו שאינו משקר בשום אופן. ועוד, דמנא לן להקל בעניננו בקבלת לשה\"ר שגם זה הוא איסורא דאורייתא, ולבדות קולא מדעתנו ולומר שמה שאמרה הגמרא בפסחים (דף קי\"ג ע\"ב) כבי תרי פירושו משונה ממה שאמרו בקדושין (דף ס\"ו ע\"א). ולבד כל זה הלא הבאנו לעיל בחלק א' בכלל ז' בבמ\"ח סק\"ז בשם הרבינו יונה שכתב בפירוש דבעינן שיאמין דבריו כדברי שני עדים ולא כדברי שני אנשים סתם עי\"ש, ודבר זה נוטה ג\"כ לדברי מהרי\"ק ולדברי הרשב\"א הנ\"ל. ומעתה יתברר לך היטב כל דברי שבפנים בסעיף ו' . (יג) בזה וג\"כ בשאר דברים וכו'. כן משמע בתשובת הרשב\"א שהובא במהרי\"ק הנ\"ל. ומ\"ש כדברי שני עדים, הוא מדברי רבינו יונה הנ\"ל. (יד) להפסידו וכו' לגנותו בדברים וכו'. שורש הדברים תמצא לעיל בחלק א' בכלל ז' בבמ\"ח בס\"ק ט\"ו ובס\"ק כ' עי\"ש. (באר מים חיים)",
    "char_count": 2897,
    "word_count": 568
  },
  {
    "id": 149,
    "type": "rechilut",
    "klal": "כלל ו",
    "seif": "ז",
    "title": "כלל ו - סעיף ז",
    "content": "<< ·  חפץ חיים - הלכות רכילות ו · ז · >> לוח יומי: שנה מעוברת - י\"ז טבת, כ\"ז ניסן, ז' אלול. וכל זה הוא בזמן התלמוד, אבל היום לפי מה (טו) שהסכימו הפוסקים, שאין לו לאדם לומר, שפלוני מהימן לה כבי תרי דלא משקר, על כן אסור לו לקבל דבריו בשום אפן, רק לחוש בלבד. ובלאו הכי (ובלא זה) אין מצוי, שישלמו כל התנאים הנזכרים בסעיף ה' ו'. ומזה תראה, כמה אנשים טועין בענין זה, שהם נזהרין מאסור ספור לשון הרע ורכילות וקבלתם, אם הם שומעין זה מאחרים, ולא אם הם שומעין זה מאביהם ואמם ונשיהם, בחשבם, שאלו בודאי לא ישקרו להם, וזוהי טעות גמורה, כי (טז) אין חלוק בזה. ועין לעיל בחלק א' בכלל ח' סעיף י\"ד ולקמן בכלל ז' סעיף ח'. (טו) שהסכימו הפוסקים וכו'. הוצאתי ממה שהובא ברי\"ף וברא\"ש בפרק הכותב סימן ו' בא\"ד וז\"ל: וחזינן לגאון דקאמר והאידנא לית ליה לדיין לומר קים ליה בגוויה, דלא ברירא לן קים ליה בגוויה היכי הוי, והובא דבר זה בח\"מ סימן ט\"ו סעיף ה' לפסק הלכה. ואע\"ג דבאהע\"ז בסימן קט\"ו הנ\"ל לא הובא דבר זה, התם משום דלאפרושי מאיסורא החמירו בדבר, אבל הכא אם לא נקבל לשה\"ר ורכילות להחליט מה בכך, והלא לחוש לשמור את עצמו בלא\"ה מותר. ובלא\"ה אינו מצוי אפילו כמעט אחד מאלף שנוכל לומר עליו בענינים כאלו (שהרבה אנשים בעו\"ה אינם חושבים זה כמעט לאיסור) שדבריו יהיו נאמנים אצלו כבי תרי, שלא לגרע ושלא להוסיף אפילו תיבה אחת, ושלא יהיה שום צד זכות בדבר, ויהיה תועלת על להבא. (טז) אין חילוק בזה. כי מה יאמר שהן נאמנות אצלו כבי תרי, הלא אפילו הצנועות שבהן אנו רואין שהן גורעות ומוסיפות, ולא מצוי כלל שיהיו דבדיהן בצמצום אמיתי כדברי שני עדים המעידים בבית דין, ועוד דאנו צריכין שיהיו דברי המספר נאמנים לו בכל שאר דברים ג\"כ כדברי שני עדים, ולא דוקא בזה, וזה אינו מצוי כלל. ואחר כל ההיתרים צריך שלא יהיה בו שום צד זכות, ושיהיה בהגילוי תועלת על להבא וכנ\"ל, וכל התנאים אינו מצוי כמעט במציאות. (באר מים חיים)",
    "char_count": 1660,
    "word_count": 325
  },
  {
    "id": 150,
    "type": "rechilut",
    "klal": "כלל ו",
    "seif": "ח",
    "title": "כלל ו - סעיף ח",
    "content": "<< ·  חפץ חיים - הלכות רכילות ו · ח · >> לוח יומי: שנה פשוטה - י' טבת, י' אייר, י' אלול. שנה מעוברת - י\"ח טבת, כ\"ח ניסן, ח' אלול. דין אסור קבלת רכילות (יז) הוא אפלו ממסיח לפי תמו, דהינו שהוא רואה שהמספר לא כון בזה לעורר מדנים על חברו, רק שבמקרה יצא דבר זה מפיו. וכל יתר פרטיו מבאר לעיל בחלק א' בכלל ז' בסעיף ט' לענין לשון הרע, והוא הדין לענין רכילות. (יז) אפילו ממסיח לפ\"ת. עיין לעיל בחלק א' בכלל ז' ס\"ט ובבמ\"ח שם, כי כל הדינים וכל הסברות אשר נזכרו שם לענין לשה\"ר שייכים גם ברכילות. (באר מים חיים)",
    "char_count": 497,
    "word_count": 106
  },
  {
    "id": 151,
    "type": "rechilut",
    "klal": "כלל ו",
    "seif": "ט",
    "title": "כלל ו - סעיף ט",
    "content": "<< ·  חפץ חיים - הלכות רכילות ו · ט · >> ואם ראה עליו דברים הנכרים, שנראה על ידם שאמת הוא, מה שספרו לו עליו, שהוא עשה לו, או דבר עליו כך וכך, אם מתר להאמין מחמת זה עליו או לא, עין לעיל בחלק א' בכלל ז' מסעיף י' עד סעיף י\"ד, כי שם בארנו בעזרת ה' כל הפרטים ששיכים בזה. אך כדי להקל על הקורא אכתב בקצור היוצא משם, דצריך לזה אלו החמשה פרטים: א) (יח) שהענין, שהדברים הנכרים מורים עליו שהוא אמת, לא יהיה בו במה לשפטו לצד הזכות, דאי לאו הכי {דאם לא כן}, מה שיך בזה דברים נכרים שהוא אמת? אפלו אם הוא אמת, אין להחליט בלב על הנדון משום זה לרע, וכדלעיל בכמה מקומות. ב) שיהא דבר הנכר ממש, שיגיע לענין הספור, לא דבר הנכר קצת. ג) שיראה את הדברים הנכרים בעצמו, ולא שישמע אותן מפי אחרים. ד) דוקא אם יוכל להיות לו מידיעת הספור הזה תועלת על להבא, דאי לאו הכי, אסור להטות אזנו ולשמע את הספור, וכמו שכתבנו בכמה מקומות. ה) אחר כל זה אינו מועיל ענין זה, דדברים הנכרים רק לענין להאמין ולקבל בלבו את הדבר הזה לאמת, (יט) אבל לא לילך ולספר דבר זה לאחרים, (כ) ובכל אפן אסור לסמך על דברים הנכרים ממש לענין להפסידו על ידי זה בממון או להכותו, חס ושלום, ועין לעיל שם בסעיף י\"ד, שהארכנו בזה. (יח) שהענין שהדברים וכו' שיהא דבר הניכר ממש וכו'. הרוצה לידע מקור הדברים יעיין בחלק א' בכלל ז' מסעיף י' ולהלן ובבמ\"ח שם ויראה ראיות מפורשות לזה. (יט) אבל לא לילך וכו'. דלא יהא עדיף מאם שמע בעצמו שאחד ביזה אותו שאסור לספר אח\"כ דבר זה לאנשים וכמ\"ש בכמה מקומות, אם לא שיש תועלת בזה על להבא שלא יעשה לו עוד כך או שלא יגנה אותו יותר, דבאופן זה גם בכאן אפשר דמותר. (כ) ובכל אופן. פירוש אפילו במקום שכוונתו בזה לתועלת על להבא שלא יעשה לו עוד כך או שלא יגנה אותו יותר, ואפילו אם הוא דבר שאם היה אמת שפלוני עשה לו זאת היה מותר זה ג\"כ להפסידו בענין זה וכענין מה שציירתי אח\"כ בפנים, אפ\"ה כיון דעתה לא נתברר לו דבר זה על פי עדים בבית דין רק ע\"י דברים הניכרים, אסור לו להפסידו בענין זה, ואין חילוק בין אם מהיזק חבירו לא יגיע לו הנאת ממון, ובין אם הוא רוצה לתפוס ממנו ממון אפילו תפיסה שלא בעדים עבור זה, הכל אסור. וראיה לזה מדגרסינן בב\"ב (דף צ\"ג) שור שהיה מנוגח ושור שמועד ליגח עומד בצדו, אין אומרים בידוע שזה נגחו, ונפסק כן בח\"מ בסימן ת\"ח דאין הניזקין משתלמין אלא בראיה גמורה ע\"ש. וכתב מהרי\"ק בשורש קכ\"ט דאפילו אומדנא רבה כי האי דסנהדרין (ל\"ז ע\"ב) באחד שרץ אחר חבירו לחורבה ורצתי אחריו ומצאתי חרב בידו והרוג מפרפר ודמו מטפטף, דאמרינן שם דלא מחייבינן ליה מיתה עבור זה, כן הוא הדין בדיני ממונות, אפילו אם יהיה אומדנא רבה על עצם המעשה כי האי דסנהדרין ג\"כ לא מחייבינן ליה, דעל פי שנים עדים אמר רחמנא, ע\"כ דבריו. וממילא פשוט בעניננו, דהיינו בעצמו ג\"כ לא יוכל לתפוס ממנו אפילו תפיסה שלא בעדים מטעם זה, דמאי נפקא מיניה אם העידו עדים על אלו הדברים הניכרים לפני בית דין או שהוא בעצמו יודע את הדברים הניכרים. והנה בפנים ציירתי דברים הניכרים לענין מלשינות. ואצייר עוד ציור קטן במה שמצוי, כגון שנגנבו מעות מבית שמעון, וראובן לן באותו הלילה בביתו, ובדק שמעון תיבתו ומצאה פרוצה וכל כה\"ג דברים שמראים לעין שחבירו הפסידו, אפילו הכי אסור לתפסו אפילו תפיסה שלא בעדים, רק לתבעו שילך עמו לדין ושם ישביעהו היסת על זה * . * הגה\"ה: וכן הוא להדיא בח\"מ סימן ע\"ה בש\"ך שם בס\"ק ס\"ד, וגם הט\"ז שם בסעיף י\"ז הסכים לדינא לדברי הש\"ך דלא יוכל לתפוס ממנו אפילו שלא בעדים מטעם זה, דלא כהסמ\"ע עי\"ש. (הגהה) ולא תשיג על דברינו ממ\"ש בשבת (נ\"ו ע\"ב) לא קיבל דוד לשה\"ר מאי טעמא דברים הניכרים חזא ביה, ושם הפסיד דוד עי\"ז למפיבושת, שגזר דוד משום זה שהוא וציבא יחלקו את השדה, דלא קשיא מידי כמו שכתבתי לעיל בחלק א' בכלל ז' ס\"ק כ\"ב עי\"ש. ולענין לגנותו בדברים מחמת דברים הניכרים צ\"ע גדול. (באר מים חיים)",
    "char_count": 3299,
    "word_count": 660
  },
  {
    "id": 152,
    "type": "rechilut",
    "klal": "כלל ו",
    "seif": "י",
    "title": "כלל ו - סעיף י",
    "content": "<< ·  חפץ חיים - הלכות רכילות ו · י לוח יומי: שנה מעוברת - י\"ט טבת, כ\"ט ניסן, ט' אלול. ועל פי זה תראה בחוש, במה שנכשלין, בעונותינו הרבים, שאם אחד יש לו הזק בעסקו מצד מלשינות וכדומה, ויש לו על ישראל דברים הנכרים, שהוא עשה לו את הדבר הזה, על זה הסמך הוא הולך אחר כך ומלשין אותו גם כן, כי מרגלא בפומיהו דאינשי {מורגל, בפי האנשים}, שאם אחד הלשין על חברו, מתר הוא גם כן אחר כך להלשינו, ובאמת היא טעות גמורה מכמה טעמים: א) דדין זה הוא דוקא אם על ידי מלשינות השניה תהיה תועלת על להבא, שהשכנגדו לא יחזר וילשינו עוד, ואי אפשר להציל עצמו בדרך אחרת, אז מתר. אבל אם הוא מתכון רק לנקם נקם, בודאי אסור גמור הוא, וכמבאר בחשן משפט {בסימן שפ\"ח סעיף ט' בהגה\"ה}. ב) ועוד, דכל זה אם הוא רואה בעיניו שהלשינו, אבל לא לסמך על דברים הנכרים, אפלו אם הם דברים נכרים ממש, וראה אותן בעצמו, וכנ\"ל. וכל שכן אם רק אנשים ספרו לו שהוא הלשינו, דבזה אפלו להחליט בלבו, שהדבר הזה אמת, גם כן אסור, כל זמן שלא העידו עליו בבית דין, (או אפלו חוץ לבית דין, רק שנתברר בברור, שאין אחריו ספק), ועל אחת כמה וכמה שאסור לסמך על זה ולהפסיד לחברו הפסד כל דהוא, אפלו אם הוא מכון בזה לתועלת על להבא.",
    "char_count": 1047,
    "word_count": 216
  },
  {
    "id": 153,
    "type": "rechilut",
    "klal": "כלל ז",
    "seif": "א",
    "title": "כלל ז - סעיף א",
    "content": "חפץ חיים - הלכות רכילות ז · א · >> לוח יומי: שנה פשוטה - י\"א טבת, י\"א אייר, י\"א אלול. שנה מעוברת - כ' טבת, ל' ניסן, י' אלול. אין חלוק באסור ספור הרכילות, בין אם המספר (א) איש או אשה, קרוב או רחוק, ואפלו אם שמע לאחד, שדבר דברי גנאי על אביו ואמו * , ומחמת שהצר לו מאד על כבודם, גלה להם את הדבר, גם כן בכלל רכילות הוא. גם אין חלוק אם על מי שמספרין עליו הוא איש או אשה, גדול או (ב) קטן, הכל כמו שבארנו לעיל בחלק א' בכלל ח' סעיף א' ב' ג'. ויש אנשים שנכשלין בזה, שכשאחד רואה, ששני נערים מכין זה את זה, הולך ואומר לאביו של אחד מהם: היאך שנער פלוני הכה בנך, ועל ידי זה רגיל לבוא אחר כך קלקולים גדולים, שאביו של אותו פלוני מכה אחר כך לנער קטן זה מפני גדל השנאה, ועל ידי זה נעשה אחר כך מחלקת גדולה בין אבותיהן של הנערים, וביותר מצוי זה בבית המדרש. והנה אם באנו לחשב גדל האסורין, שבאו על ידי המרגל הזה, רבו מלספר. ולא מבעי {ואין צריך לומר} אם אינו יודע בברור הדין עם מי, דאסור להגיד לאביו של אחד מהם, אלא אפלו אם הוא יודע בברור, דהדין עם האחד, אף על פי כן אין לו להגיד לאביו של השני, אלא אם כן נשלמו הפרטים המבארים לקמן בכלל ט', עין שם. והוא הדין על רבו, כמו שכתבנו לעיל בחלק א' בכלל י' סעיף ה'. ואין להקשות ממה שאיתא בקדושין (דף ע.) אזלו ואמרו לה (הלכו ואמרו לו) לר' יהודה וכו', דפשוט דאז היה שם שלוחא דרב יהודה, (וכדמוכח ברש\"י שם דבור המתחיל 'נטר', ולית בה משום לישנא בישא, אם הוא מספר אחר כך לפני בית דין, מה שאחד בזה אותו או את בית דין, וגם הוא מהימן כבי תרי, ועין בחשן המשפט בסוף סימן ח' ובבאר הגולה שם), ולהכי השיב רב יהודה גם כן לבסוף דצער שלוחא דרבנן. (הגהה) (א) איש או אשה. ממעשה דמרים שהיה בלשה\"ר, והוא הדין ברכילות. ומ\"ש על אביו וכו', עיין לעיל בחלק א' בכלל י' בבמ\"ח ס\"ק כ' שהבאנו לזה גמרא מפורשת. (ב) קטן. פשוט דגם הוא בכלל עמיך. וגם לפי הטעם שכתבו כולם על איסור הרכילות שעי\"ז מתעורר מדנים ורגיל לבוא מזה נזקים גדולים, א\"כ קטן ג\"כ בכלל הזה, דהא חרש שוטה וקטן פגיעתן רעה, החובל בהן חייב, וקטן דמכלמו ליה ומיכלם גם על בושתו חייב כדאיתא בב\"ק (פ\"ו ע\"ב). (באר מים חיים)",
    "char_count": 1865,
    "word_count": 391
  },
  {
    "id": 154,
    "type": "rechilut",
    "klal": "כלל ז",
    "seif": "ב",
    "title": "כלל ז - סעיף ב",
    "content": "<< ·  חפץ חיים - הלכות רכילות ז · ב · >> לוח יומי: שנה פשוטה - י\"ב טבת, י\"ב אייר, י\"ב אלול. שנה מעוברת - כ\"א טבת, א' אייר, י\"א אלול. ודע דאסור רכילות הוא אפלו על עם הארץ, כי גם הוא בכלל עמיך . ואף שהוא רואה בברור, שעם הארץ זה גנה לאחד שלא בפניו על חנם, והדין הוא עם אותו פלוני, אף על פי כן הלא בררנו לעיל בכלל א', דאסור רכילות הוא אפלו על אמת. וכל שכן לספר רכילות על תלמיד חכם, העון יותר גדול ויותר עצום מפני כמה טעמים: א) מצד עצם הרכילות, דהלא פשוט הוא, שאם ברכילות, שספר על חברו, היתה תערובת שקר, בודאי ענשו חמור יותר, משאם היה אמת, וכאשר נדיק בעניננו, ימצא על פי הרוב, שהיא רכילות של שקר, כי תלמיד חכם מסתמא אינו מגנה ואינו עושה רעה לאדם בחנם, ויש לנו לתלות שכדין עשה מה שעשה, על כן, ההולך ומספר עליו דבר זה לעולה, הוא רכילות של שקר. ב) מצד עצמיות האיש ההוא, שהרי צותה לנו התורה להתדבק בהם בכל מיני חבור, לאכל ולשתות ולעשות פרקמטיא עם תלמיד חכם ולהשיא בתו לתלמיד חכם ולנהג בהן כבוד הרבה, ועל אחת כמה וכמה שלא לעורר מדנים עליו, שדבר זה גורם הפוך כל הנ\"ל. ג) מצד הסבה הצומחת מספורו, כי ידוע הוא שלא יתפעל אדם כל כך, כשאחד מעם הארץ גנה אותו, או עשה לו שום דבר עולה, אבל אם יספר לו אחד, שתלמיד חכם גנה אותו, בודאי יותר תכנס שנאה בלבו עליו, ורגיל מאד להתעורר מדנים על ידי זה, ובפרט אם מספר על הרב שבעיר, בודאי רגיל לבוא על ידי זה קלקולים גדולים עד מאד, וכמה פעמים יורד עמו לחייו ממש על ידי זה.",
    "char_count": 1291,
    "word_count": 271
  },
  {
    "id": 155,
    "type": "rechilut",
    "klal": "כלל ז",
    "seif": "ג",
    "title": "כלל ז - סעיף ג",
    "content": "<< ·  חפץ חיים - הלכות רכילות ז · ג · >> לוח יומי: שנה פשוטה - י\"ג טבת, י\"ג אייר, י\"ג אלול. שנה מעוברת - כ\"ב טבת, ב' אייר, י\"ב אלול. ודע עוד, דאין שום חלוק באסור רכילות, בין אם הוא מספר לראובן גופה, מה שפלוני דבר עליו, או מספר דבר זה (ג) לאשת ראובן וקרוביו, כי בודאי ירע בעיניהם, וינקטו בלבם על פלוני עבור זה, ולכן אפלו אם הזהירם, שאל יודע מהם דבר, לא נפקא דבר זה מכלל רכילות. (ג) לאשת ראובן. הגם דאסור לספר אפילו לאחר, מה שפלוני דיבר על פלוני, פן יוודע עי\"ז לפלוני, דחברך חברא אית ליה וכנ\"ל בכלל ג' ס\"ג, מכל מקום נפקא מינה אם הזהירן מלגלות לשום אדם ולא נודע מהם דבר וכמו שכתבנו בפנים, דבאחר כהאי גוונא לית ביה משום איסור רכילות. ודע עוד דזה הסעיף מיירי אפילו אם מתוך דבריו לא נשמע גנות על פלוני ועל ראובן, כגון שיש פנים לכל אחד מהם שהדין עמו, דאי לאו הכי לא נפקא דבר זה עכ\"פ מכלל לשה\"ר, ואסור בכל גווני אפילו באחר, ועיין לעיל בכלל ג' בס\"ג ובבמ\"ח שם שביארנו כל זה היטב. (באר מים חיים)",
    "char_count": 884,
    "word_count": 183
  },
  {
    "id": 156,
    "type": "rechilut",
    "klal": "כלל ז",
    "seif": "ד",
    "title": "כלל ז - סעיף ד",
    "content": "<< ·  חפץ חיים - הלכות רכילות ז · ד · >> גם אין חלוק באסור רכילות, בין אם הוא מרגיל על ישראל בפני ישראל, ובין אם הוא מרגיל על ישראל בפני נכרים, וכאשר נדיק היטב, נמצא, דעונו גדול בזה הרבה יותר מסתם רכילות, כי על ידי מה שהוא מספר, שפלוני עשה לו, או דבר עליו, בודאי יוכל להסבב לו על ידי זה הזק וצער, (ועוד טעמים, אחרים וכמו שהארכנו לעיל בחלק א' כלל ח' סימן י\"ב). ויש אנשים שנכשלין בזה עד מאד, שמטילין מום בפני נכרי * בסחורות, שמכר לו ישראל, או במלאכה שעשה לו וכל כהאי גונא {וכל כיוצא בזה}, ובזה מצוי שגורם לו הזק וצער, וכמה פעמים יורד לחייו ממש על ידי זה. פרוש: דוקא בשקר בעלילה, אבל באמת שרי {מותר} כמו בישראל כי כן צותה לנו התורה: \"צדק צדק תרדף\", וישראל קדושים חיבין לזהר בזה. (הגהה זו, כנראה, מחמת הצנזורה). (הגהה)",
    "char_count": 714,
    "word_count": 145
  },
  {
    "id": 157,
    "type": "rechilut",
    "klal": "כלל ז",
    "seif": "ה",
    "title": "כלל ז - סעיף ה",
    "content": "<< ·  חפץ חיים - הלכות רכילות ז · ה לוח יומי: שנה פשוטה - י\"ד טבת, י\"ד אייר, י\"ד אלול. שנה מעוברת - כ\"ג טבת, ג' אייר, י\"ג אלול. ולענין אסור קבלת רכילות, דינו הוא כמו בלשון הרע, בחלק א' בכלל ח' בסעיף י\"ג י\"ד, עין שם. על כן יש לזהר מאד, שלא לקבל רכילות משום אדם, ואפלו מאשתו. וכאשר נתבונן היטב, נמצא, שבמה שהוא מקבל רכילות מאשתו, במה שספרה לו, שפלוני דבר עליו כך וכך, לבד העון העצמי של קבלת רכילות, הוא מביא לעצמו על ידי זה צרות רבות, כי בראותה שבעלה מקבל דבריה בסבר פנים יפות, תספר לו תמיד מענינים כאלו, ומביאתו על ידי זה לידי כעס ומצה ומריבה ודאבון נפש. על כן הנכון מאד לבעל נפש לגער באשתו, כשמספרת לו מענינים כאלו.",
    "char_count": 615,
    "word_count": 126
  },
  {
    "id": 158,
    "type": "rechilut",
    "klal": "כלל ח",
    "seif": "א",
    "title": "כלל ח - סעיף א",
    "content": "חפץ חיים - הלכות רכילות ח · א · >> לוח יומי: שנה פשוטה - ט\"ו טבת, ט\"ו אייר, ט\"ו אלול. שנה מעוברת - כ\"ד טבת, ד' אייר, י\"ד אלול. יש הרבה דברים, שאסורין מטעם אבק רכילות. ואבאר בקצור איזה ענינים, ומהם יקיש המשכיל לכל כיוצא בזה, כגון, (א) המספר לחברו, איך ששאלו מאחד אודותיו, והשיב על זה: שתקו, איני רוצה להודיע מה ארע, ומה יהיה, וכל כיוצא בזה, שמספר לו, איך שמדברי פלוני נרמז עליו שלא כהגן, בכלל אבק רכילות הוא. (א) המספר לחבירו וכו'. פשוט הוא דכיון דדבר זה הוא בכלל אבק לשה\"ר וכדלעיל בח\"א כלל ט' אלמא דדיבור זה הוא דיבור שאינו הגון, ממילא אם יספר לו שאמר פלוני עליו באופן זה יכנס בלבו תרעומות על אותו פלוני, ואפשר דהוא בכלל רוכל ממש שטוען דברים מזה לזה, ועכ\"פ מכלל אבק רכילות בודאי לא נפקא. (באר מים חיים)",
    "char_count": 702,
    "word_count": 140
  },
  {
    "id": 159,
    "type": "rechilut",
    "klal": "כלל ח",
    "seif": "ב",
    "title": "כלל ח - סעיף ב",
    "content": "<< ·  חפץ חיים - הלכות רכילות ח · ב · >> וכן המשבח את אחד בפני חברו, (ב) במקום שעל ידי זה יוכל להעלות בלב חברו תרעומות עליו, ועל ידי זה יוכל להסבב לו רעה, בכלל אבק רכילות הוא. על כן נראה לי, דיש לזהר מלשבח את ראובן בפני שמעון שתפו, (או לאשה בפני בעלה, ולבעל בפני אשתו), שהיטיב עמו בהלואה או בנתינת צדקה ובשלום שכר שכיר, ששלם לו כראוי, וכל כיוצא בזה, כי מצוי הוא על ידי זה להעלות תרעומות בלב שמעון על שתפו ראובן, ופעמים שיסבב גם כן על ידי זה לראובן הזק או מחלקת (וכן לאשה על בעלה, ולבעל על אשתו) בחשבו, כי הוא פזר את ממונו בותרנותו. (ב) במקום שעי\"ז וכו'. גם זה נלמד ממה דאיתא לעיל [בח\"א כלל ט' ס\"א] שאסור לשבח אחד במקום שעי\"ז גורם שיספרו בגנותו, וממילא הוא הדין לשאר רעה, דבגמרא ערכין (ט\"ז) איתא אל יספר אדם בטובתו של חבירו שמתוך טובתו בא לידי רעתו, וכל רעות בכלל. ומה שכתבנו בנתינת הצדקה, דוקא אם היא מתנה מרובה (וכן כה\"ג בהלואה ובשילום שכר שכיר כל אחד לפי ענינו) שעי\"ז יוכל שותפו להקפיד עליו. (באר מים חיים)",
    "char_count": 908,
    "word_count": 184
  },
  {
    "id": 160,
    "type": "rechilut",
    "klal": "כלל ח",
    "seif": "ג",
    "title": "כלל ח - סעיף ג",
    "content": "<< ·  חפץ חיים - הלכות רכילות ח · ג · >> וכן יש לזהר, כשמבקש מאת חברו, שייטיב עמו באיזה דבר, והוא משיבו, שאינו יכול למלאות בקשתו בזה, (ג) שלא ישאלנו: למה עשית טובה זו לפלוני, (ד) שהוא בעצמו ספר לי את הדבר, כי מצוי הוא על ידי דבר כזה גם כן להעלות תרעומות בלב חברו על אותו פלוני, על שגלה את הדבר לאנשים ואינו יכול להשמיט עצמו מהם. (ג) שלא ישאלנו. גם זה נובע ממה דאיתא למעלה בח\"א כלל ט' בס\"ג, ומזה יש ללמוד דה\"ה וכו' וא\"כ ממילא זה שמגלה לו דבר זה בכלל איסור הוא (ד) שהוא בעצמו סיפר לי. ופעמים אפילו היכא דלא יסיים בדבריו שהוא בעצמו סיפר לי, ג\"כ אסור, כגון אם המלוה יבין מעצמו דלא נודע הדבר כי אם על ידי הלוה. (באר מים חיים)",
    "char_count": 620,
    "word_count": 131
  },
  {
    "id": 161,
    "type": "rechilut",
    "klal": "כלל ח",
    "seif": "ד",
    "title": "כלל ח - סעיף ד",
    "content": "<< ·  חפץ חיים - הלכות רכילות ח · ד · >> לוח יומי: שנה פשוטה - ט\"ז טבת, ט\"ז אייר, ט\"ז אלול. שנה מעוברת - כ\"ה טבת, ה' אייר, ט\"ו אלול. עוד יש דברים, שהן אסורין מטעם אבק רכילות, כגון, אם מה שמספר לו, מה שאמר פלוני עליו, (ה) אינו דבר גנאי, רק דבר, (ו) שדרך בני אדם להקפיד קצת, כשאומרים לו בפניו. (ה) אינו דבר גנאי. וכל שכן אם הוא דבר גנאי, אפילו לית ביה איסור כל כך רק הוא דבר שאינו הגון, כגון שיספר לו איך שאמר פלוני עליו איה נמצא אש כי אם בביתו שמבשלין תמיד בשר ודגים וכיו\"ב, בודאי הוא בכלל אבק רכילות. וכל שכן לפי מה שכתבנו בחלק א' בכלל ט' בשם הסמ\"ג והגהמ\"י דדבר זה הוא לשה\"ר גמורה, ממילא אם יספר לו שאמר פלוני דבר זה עליו הוא בכלל רכילות. (ו) שדרך בני אדם להקפיד קצת. שז\"ל הירושלמי דפאה (פרק א') בא וראה כמה קשה הוא אבק לשה\"ר, שדברו הכתובים לשון בדאי בשביל להטיל שלום בין אברהם לשרה ותצחק שרה וכו'. וז\"ל הפני משה שם: אבק לשה\"ר, לפי שאין זה לשה\"ר ממש אפילו אם אמרה ואדוני זקן דמאי גנאי דיברה עליו, אלא כאבק לשה\"ר הוא, ואפ\"ה דברו הכתובים דברי בדאי שלא נכתב אח\"כ מה שאמרה ואדוני זקן, ומה שאמר הירושלמי אבק לשה\"ר ולא אבק רכילות, לפי שהדבר קאי על שרה כמו שפירש הפני משה, וגם ידוע הוא שכמה פעמים נקרא רכילות בשם לשה\"ר, ולכך הזכירו חז\"ל בכל מקום סתם אבק לשה\"ר. (באר מים חיים)",
    "char_count": 1168,
    "word_count": 241
  },
  {
    "id": 162,
    "type": "rechilut",
    "klal": "כלל ח",
    "seif": "ה",
    "title": "כלל ח - סעיף ה",
    "content": "<< ·  חפץ חיים - הלכות רכילות ח · ה (ז) וחיב אדם להסתיר הסוד, אשר יגלה לו חברו דרך סתר, אף על פי שאין בגלוי הסוד ההוא ענין רכילות, כי יש בגלוי הסוד נזק לבעליו וסבה להפר מחשבתו, גם בזה הוא יוצא מדרך הצניעות, והוא מעביר על דעת בעל הסוד. (ז) וחייב אדם וכו'. הוא לשון ר' יונה בשערי תשובה במאמר רכ\"ה עי\"ש, וסנהדרין (דף ל\"א) דין גלי רזיא עי\"ש. ודבר זה הוא חמור הרבה יותר מסתם אבק לשה\"ר ורכילות, כן מוכח בר' יונה שם ע\"ש. קודם שנתחיל בכלל זה נערוך לפני הקורא דבר אחד שהוא עיקר גדול בענינים אלו. דע דממה שכתב הרמב\"ם בפרק ז' מהלכות דיעות הלכה ה' בזה הלשון: והמספר לחבירו דברים, שגורמים אם נשמעו איש מפי איש, להזיק חבירו בגופו, או בממונו, או להצר לו, או להפחידו, הרי זה לשון הרע. מוכח שדין זה דלשה\"ר איננו כשאר חלקי נזקי ממון, שלא כתבתם התורה לחיוב על גרמא, מה שאין כן בלאו זה דלשה\"ר. וטעם לזה, כי שם בנזקי ממון לא מיירי התורה רק בדיעבד, אם הזיקו לענין תשלומין, ולכך פטרה בהם גרמא, מה שאין כן בעניננו בלשה\"ר דאיירינן לענין לכתחלה, אם הוא מותר לדבר דבר זה או לא, ולכך אסרה התורה אפילו אם רק גורם היזק בדיבורו לחבירו, כי בגרמא בניזקין גם כן דינא הכי דאסור לכתחלה כדאמרינן בב\"ב (דף כ\"ב ע\"ב) זאת אומרת גרמא בניזקין אסור. ואם כן נוכל לידע מזה דמי שמסבב בדיבורו רעה לחבירו, כגון, שאחד רוצה להשתתף במסחרו עם אחד, או להשכיר את עצמו אצל אחד, (וה\"ה בכל הציורים דלקמן) והוא הולך וטוען דברים מזה לזה (כי כן לשון התורת כהנים על הפסוק דלא תלך רכיל: שלא תהיה כרוכל שטוען דברים מזה לזה) עד שעי\"ז נתבטל הענין שביניהם, וגורם לו בזה היזק, בכלל לשה\"ר הוא. ואין לדחות, דכוונת הרמב\"ם הוא דוקא אם גורם בדיבורו לזה היזק ממש, משא\"כ בזה דלא היה רק מניעת הטובה, איננו בכלל לשה\"ר. זה אינו, דהלא מכלל להצר לו לא נפקא. (ועוד דבעניננו עכ\"פ לא גרע מעני המהפך בחררה ובא אחר ונטלה שנקרא רשע, וק\"ו בזה, דמה התם שבזה שהוא מסיר החררה מזה משתכר הוא בזה שנוטל לעצמו, ואעפ\"כ הוא נקרא רשע מפני שבזה יורד לחיי חבירו, וכמו שפירש\"י שם בקדושין בריש פרק האומר, על אחת כמה וכמה בעניננו שאינו משתכר בזה כלל, כי אינו נוטל השותפות לעצמו, ואינו משכיר עצמו אצל זה, וה\"ה בכל הציורים דלקמן, רק שהוא מרע בזה לחבירו שלא ישתכר הוא מזה, דמכלל רשע לא נפקא. וז\"ל הח\"מ בסימן רל\"ז ס\"א: המחזיר אחר דבר לקנותו וכו' ובא אחר וקנאו נקרא רשע, והוא הדין לרוצה להשכיר עצמו אצל אחר עי\"ש ובעניננו כל הדיעות הנזכרות שם מודים דבכהאי גוונא נקרא רשע, כיון שאינו מיטיב בזה לעצמו). הארכתי בזה כדי שידע המעיין שדבר זה נכנס בכלל לשה\"ר ורכילות גמורה, אם לא שיושלמו בו הפרטים המבוארים לקמן בכלל זה. ומה שכתבתי באיזה דבר, כללתי בזה כל הציורים שיבואו בסוף הספר אי\"ה. (באר מים חיים)",
    "char_count": 2386,
    "word_count": 466
  },
  {
    "id": 163,
    "type": "rechilut",
    "klal": "כלל ט",
    "seif": "א",
    "title": "כלל ט - סעיף א",
    "content": "חפץ חיים - הלכות רכילות ט · א · >> לוח יומי: שנה פשוטה - י\"ז טבת, י\"ז אייר, י\"ז אלול. שנה מעוברת - כ\"ו טבת, ו' אייר, ט\"ז אלול. אם אחד רואה, שחברו רוצה להשתתף באיזה דבר עם אחד, והוא משער, שבודאי יסבב לו על ידי זה ענין רע, (א) צריך להגיד לו כדי להצילו מן הענין הרע ההוא, אך צריך לזה חמשה פרטים שאבארם בסמוך. (א) צריך להגיד לו. וכדי שלא יהיה דבר זה לפלא בעיני הקורא, על שאני מיקל כל כך ומצריך לילך ולהגיד, אני מוכרח להאריך קצת בענין זה. כי לכאורה בדין זה (ונתפוש ציור אחד והוא הדין בכל הציורים) דלקמן, כגון שרוצה ליקח אחד לשרת אותו בביתו, וזה מכירו מכבר שהוא גנב. יש להסתפק בתלתא גווני, אם מותר להגיד לו כדי שלא יקחנו למלאכתו ולא יהיה נפסד על ידו, או אולי דמצוה נמי איכא, או אפשר דאסור מטעם רכילות, כי הוא גורם בדיבורו לזה הפסד וכנ\"ל בתחלת הסימן. ונ\"ל דמחויב מן הדין להגיד לו. וראיה ממה דגרסינן בסנהדרין (ע\"ג ע\"א) מנין לרואה את חבירו טובע בנהר וכו' או לסטין באין עליו, תלמוד לומר לא תעמוד על דם רעך, והובא דין זה בח\"מ בסימן תכ\"ו שצריך לילך ולגלות אזנו בזה עי\"ש. ואין לדחות דהתם דוקא שלסטין רוצין להרגו, ולכן כדי להציל את הנפש צריך לילך ולהרגיל עליהן כדי שישמור את עצמו, אבל בענין ממון אפשר דלא כללה התורה בלאו זה, זה אינו, דהרי איתא (במכילתא) [בספרא] והובא בספר המצות להרמב\"ם במצוה רצ\"ז שהלאו דלא תעמוד וכו' כולל נמי לכובש את עדותו בענין ממון ואינו מגיד לו, ואפילו לא תבעו חבירו נמי משמע, כמו שמוכח מלשון דלא תעמוד וכו', וכמו שמפורש בספר שער המשפט בריש הלכות עדות וכדמשמע שם בספר המצות גופא. וגם זה אין לדחות דהתם הטעם כדי שיעיד עליו בבית דין, ובב\"ד לא שייך רכילות, אבל שלא בב\"ד לא, דזה אינו, דכיון (דגילתה לנו המכילתא) [דגילה לנו הספרא] דלאו דלא תעמוד וכו' כולל עניני ממון נמי, בודאי ממילא נכלל נמי בלאו זה שלא נרשל עצמנו ולהניח את חברנו לבוא לכלל הפסד לכתחלה כמו לענין נפשות, דכוונת התורה בלאו זה שלא להניח את חברנו לבוא לידי איבוד נפשות לכתחלה, כמו שציירה הברייתא מנין לרואה את חבירו שטובע בנהר וכו', דאטו עדות כתיב בקרא. ומה שציירה הברייתא לענין כובש את עדותו, לומר דבענין ממון יש לאו דלא תעמוד וכו' אפילו אם כבר נתן את ממונו בידי אנשי בליעל והם מכחישים לו, כיון דבעדותו של זה יכול לעזרו להוציא מהם והוא מתעצל בזה, עובר על לא תעמוד וכו'. וכל שכן בזה הענין שדיברנו, שהנידון אינו יודע את טיבו ומהותו של האיש הזה שרוצה ליקח אותו למלאכתו, ומן הסתם הוא מעמידו בחזקת כשר, והוא מכירו לאיש גנב, בודאי אף שהוא יחידי בדבר, מצוה לומר לו כדי שלא יבוא לידי הפסד ממון, (ואף דבענין עדות הלאו דלא תעמוד איננו רק בשנים, דאל\"ה אין ראיה שעדותו תועיל לו, וכדמשמע בב\"ק (נ\"ו ע\"א) דעד אחד הכובש עדותו חייב בדיני שמים, דאם תאמר דהלאו דלא תעמוד וגו' הוא בכל גווני פן לא ירצה לישבע ויוכרח לשלם, א\"כ תשאר קושית הגמרא שם דאורייתא הוא עי\"ש. שם היינו טעמא משום דלא תועיל כי אם בתרי שיצילו את ממונו שביד חבירו, אבל הכא דלכתחלה הוא, ובודאי יתקבלו דבריו באזני חבירו ויצילו בזה מהפסד, בודאי מחוייב אפילו בחד, דומיא דהצלת נפשות). ועיין היטב בספר המצות שם ותמצא מבואר כדברינו, דזה לשונו שם: הזהירנו מלהתרשל וכו' כשנראהו בסכנת מות, או ההפסד, ויהיה לו יכולת להצילו כמו וכו', ובתיבת או ההפסד, כונתו בודאי להפסד ממון, וכמו שהביא לבסוף בשם הספרא, ומפשטות לשונו משמע דכלל בחד גוונא, בין שהיה לו הפסד ונוכל להצילו מן ההפסד, או להצילו שלא יבוא לידי הפסד כעניננו. ועוד ראיה ברורה מרשב\"ם ב\"ב (ל\"ט ע\"ב) בענין מחאה ד\"ה ומ\"ד וכו' עי\"ש שפירש דלית ביה משום לשה\"ר ומצוה היא לומר מה שאמר עליו חבירו דהוא גזלן וקאכיל לארעאי בגזלנותא, אף דלכאורה היא רכילות גמורה, כדי שיזהר המחזיק בשטרו, ואף לעצמו התיר הרשב\"ם לומר זה עי\"ש בד\"ה סהדותא בעינן וכו', אלמא דהיכא דאין עיקר הכונה לגנותו של זה, רק לטובתו של זה על להבא כדי שיזהר המחזיק בשטרו, תו לא נקרא רכיל, ומצוה נמי איכא, והוא הדין נמי בעניננו. וכן הוא נמי שיטת התוספות בד\"ה סהדותא בעינן כפירוש רשב\"ם דבמחאה אין בו משום לשה\"ר, ועל כרחך משום טעם הכתוב ברשב\"ם, והוא הדין נמי בעניננו. וכן מוכח בחינוך במצוה רל\"ו דהיכא דכונתו לסלק הנזקין ולהשבית הריב אין בו משום לא תלך רכיל עי\"ש. ואף דכל זה הוא ברור, יש לזהר מאד שלא לסמוך תיכף על ההיתר הזה, אם לא שיתבונן היטב מתחלה אם נשלמו בו כל הפרטים המבוארים לקמן, דאל\"ה בודאי יכשל עי\"ז ברכילות גמורה ח\"ו. (באר מים חיים)",
    "char_count": 3849,
    "word_count": 740
  },
  {
    "id": 164,
    "type": "rechilut",
    "klal": "כלל ט",
    "seif": "ב",
    "title": "כלל ט - סעיף ב",
    "content": "<< ·  חפץ חיים - הלכות רכילות ט · ב · >> ואלו הן: א) יזהר מאד, שלא יחליט תכף את הענין בדעתו לענין רע, רק (ב) יתבונן היטב מתחלה, אם הוא בעצם רע. ב) שלא יגדיל בספורו את הענין לרע יותר ממה שהוא. ג) שיכון (ג) רק לתועלת, דהינו, לסלק הנזקין מזה, ולא מצד שנאה על השכנגדו. (ובזה הפרט הג' נכלל גם כן עוד ענין אחר, שמלבד הכונה, שיכון לתועלת, ולא מצד שנאה, יתבונן מתחלה, אם תבוא מזה תועלת, לאפוקי {להוציא} (ד) ממה שמצוי כמה פעמים, שאפלו אם יאמר לו, לא ישמע לו, וישתתף עמו, (ה) ואחר כך כשירגיזו חברו באיזה דבר, אומר לו: יפה אמר עליך פלוני, שאין ראוי להשתתף עמך, וכיוצא בזה, לאנשים כאלו שהוא מכירם, שיש להם מדה רעה זו דרכילות, לא יציר שום התר, כי הוא מכשיל את העורים הללו בלא תעשה גמורה דרכילות). ד) אם (ו) הוא יכול לסבב את התועלת הזו, מבלי שיצטרך לגלות לפניו עניניו לרע, אין לספר עליו. ה) כל זה אינו מתר, רק אם לא יסבב על ידי הספור רעה ממש לנדון, דהינו, שלא ירעו עמו ממש, רק שתוסר ממנו על ידי זה הטובה, שהיה עושה עמו השכנגדו, אף דממילא דבר זה הוא רעה לו, מכל מקום מתר. אבל אם יגיע לו על ידי ספורו רעה ממש, (ז) אסור לספר עליו, כי יצטרך לזה (ח) עוד פרטים, ויבארו לקמן אם ירצה ה' בסעיף ה' ו'. וכל שכן אם הוא רואה, שיסבב על ידי ספורו לנדון רעה רבה (ט) יותר מכפי הדין, דאסור לספר עליו. ועין לקמן בסעיף ה', מה שכתבנו שם. (ב) יתבונן היטב וכו' שלא יגדיל וכו'. הרוצה לידע מקור וטעם לדברים אלו יעיין לעיל בהלכות לשה\"ר בכלל י' בבמ\"ח סק\"ו וסק\"ט. (ג) רק לתועלת. הוא מוכח ממה שכתב ר' יונה בש\"ת במאמר רכ\"ח ובש\"מ לב\"ב (דל\"ט) בשם עליות הר\"י ז\"ל דגם שם מיירי בענינים דבין אדם לחבירו, ועיין במ\"ש בכלל הנ\"ל בסק\"י. ואין כוונתנו בפרט זה, דאם איננו מכוין לתועלת הוא פטור ממילא מלספר מחמת חשש איסור רכילות, דהלא לא תעמוד על דם רעך כתיב, ואף בענין ממון וכנ\"ל, ועיין ברש\"י סנהדרין (דף ע\"ג ע\"א) ד\"ה קמ\"ל. אך כונתנו שיכריח את עצמו בעת הסיפור לכוון לתועלת, ולא מצד שנאה, כי על ידי זה יגנדר על עצמו ממילא איסור רכילות. (ד) ממה שמצוי כמ\"פ. ודבר זה הוא רגיל מאד בעניני השידוך, שלא יועיל שום דיבור להפריד אותם (אפילו ניכר שהמספר לא כוון לשם לשה\"ר ובגוונא דלא עבר על איסור לשה\"ר וכדלקמן), ואחר שנשתדך עמו מצוי מאד בעו\"ה שמספר אחד לחבירו איך שפלוני אמר עליך כך וכך ופלוני כך וכך, לאנשים כאלו לא יצוייר שום היתר. (ה) ואח\"כ וכו'. הארכתי בדבר שאיננו מוכרח לפרט, משום שרציתי לצייר בדבר הרגיל להיות. והוא הדין אפילו אם ישמע לו, אך שהוא מכיר את טבעו של זה שהוא מייעץ אותו שהוא בטבע הולך רכיל, ויפרסם הדבר לכל שפלוני יעץ אותו שלא לגמור את הענין עם פלוני מחמת טעם פלוני ופלוני, ויוכל להגיע דבר זה לאזני פלוני, ועי\"ז יוכל לבוא מחלוקת גדולה, או פן יתחיל השכנגדו לדרוש מאתו טעם הדבר, על מה אין אתה גומר עמי הענין שהסכמנו עליו ביחד מכבר, והוא ישיב לו פלוני אמר עליך כך וכך, לאנשים כאלו הולכי רכיל נראה שאין לספר להם שום ענין. (ו) הוא יכול לסבב. מקור לדברים האלו עיין לעיל בכלל הנ\"ל ח\"א כלל י' בסקי\"א. (ז) אסור לספר עליו. כי אין המספר רשאי לגרום ע\"י דיבורו דבר שבית דין לא היו עושין כן על פי דיבורו, וזה ידוע הוא שבית דין אין מריעין לאדם על פי עד אחד רק שבועה בעלמא. וציור לזה, ומקור וטעם לזה, עיין לקמן בפנים ובבמ\"ח בס\"ק י\"ז ותראה על זה גמרא מפורשת. (ח) עוד פרטים. היינו אם מגיע לו על פי דין תורה הרעה הזו, וגם שיהיו המספרין שנים, ועיין שם בסעיף ו' דאפילו באופן זה יש להזהר לכתחלה, דממסייע ידי עוברי עבירה לא נפקי עי\"ש היטב. ודע דמש\"כ בתחלה רעה ממש, יצויר, כגון שזה האיש שהוא מגלה עליו את ענין הגנות לפני שמעון כדי שלא ישתתף עמו, נשתתף עמו באיזה ענין בזמן אחר מכבר, והיה בעסק השותפות היזק גדול, והוא יודע שסיבת ההפסד היתה אז ע\"י העיקש ההוא, וכשיגלה לשמעון עתה את דבר הגנות יבין ממילא שסיבת ההפסד שהיה לו אשתקד היה ג\"כ על ידו, ויתפסנו עבור זה. (ט) יותר מכפי הדין. ואצייר פרט קטן וממנו יקיש המשכיל לכל כיוצא בזה. כגון שאחד רוצה ליקח איש אחד לשרת אותו, וזה ראהו מכבר שגנב אצל אחד, שהדין הוא שצריך לגלות לזה, אך באופן שלא יחסרו הפרטים המבוארים בסעיף זה. אף דבאמת יכול להיות שכבר נתחרט על זה, והסכים בדעתו שלא לעשות עוד, מכל מקום נכון לחוש לזה, ולשמור את האיש הזה ממנו. אבל אם הוא רואה שע\"י סיפורו יוכל להתגלגל שיתפרסם עי\"ז בעיני אנשי העיר לגנב, וירעו עמו מאד על ידי זה כמנהג הרע של איזה בעלי בתים שפוסקין דיני נפשות תיכף, באמרם כי הוא גרוע מכל אנשי העיר, ומצוה לרודפו בכל דבר. בעת כזאת, מאד ומאד צריך ליזהר שלא לגנות שום אדם, כי הוא פשוט כזורק חץ ע\"י דיבורו, ובמקום אחר נאריך בזה אי\"ה. והנה אחר שעזרני ה' יתברך לבאר כל החמשה פרטים, נפרש עוד שאל יפלא בעיני המעיין למה חיסרתי כאן הפרט הא' שנזכר לעיל בכלל י', שידע את הדבר מעצמו. משום דיש לי ספק עצום אם כאן צריך לפרט זה, דלכאורה די בזה אפילו רק אם שמע מאחרים, וראיה לדבר ממה שאמרו בנדה (ס\"א ע\"א) מתוך שהיה לו לחוש לעצת יוחנן בן קרח וכו' כאלו הרגן, והעתיק הרא\"ש שם מאמר זה לדינא וז\"ל שם: וכענין זה דוקא יש לחוש ללישנא בישא היכא שיכול לבוא לידי היזק לו או לאחרים אם לא יחוש לו, כהך עובדא וכהאי דגדליה בן אחיקם וכו', אלמא דאם שמע ענין שיכול להיות היזק לאחרים אם לא יגלה את אזנם, כגון שאחד רוצה להזיק לזה, או המשרת שזה רוצה ליקח שהוא גנב, וכיוצא בזה בכל הציורים דלקמן, הגם דעל פי דין אסור להאמין בדבר זה מחמת איסור קבלת לשה\"ר, אעפ' כ לחוש מיבעי, וצריך לגלות את אזנו כדי שישמור את עצמו. וכן מוכח מרשב\"ם בב\"ב (ל\"ט ע\"ב) ד\"ה ומ\"ד וכו' מצוה היא וכו' ובד\"ה והכא וכו' דאפילו אם לא שמע בעצמו מה שאמר פלוני על המחזיק שהוא גזלן, רק שאחרים סיפרו לו, ג\"כ מותר לספר להמחזיק, כיון דעיקר כונתו לא לשם רכילות רק כדי שיזהר בשטרו, והוא ממ\"ש הרשב\"ם או לאחרים שיאמרו לו, דאי לאו משום טעם זה בודאי לא היו אחרים רשאין לספר להמחזיק מה שאמר פלוני עליו שהוא גזלן, אלא ודאי כמו שכתבנו. ולהכי אף דהם בעצמם אסורים להאמין בהחלטה לאלו השנים ששמעו מהם שאמר כך פלוני על זה שהוא גזלן (דא\"כ ממה נפשך אחד מהם רשע בודאי, או זה שהוא גזלן, או פלוני שהוציא עליו לעז בחנם, ואחזוקי אינשי ברשיעי לא מחזקינן, וכמו שביררנו בחלק א' בכלל ז' ס\"ג דאיסור קבלת לשה\"ר הוא אפילו משנים כל שהוא חוץ לבית דין) מכל מקום למיחש מיבעי ושמא אמר, ולכך צריך לגלות אוזן המחזיק כדי שיזהר בשטרו * . * הגה\"ה: אעפ\"כ נ\"ל דלאו דלא תעמוד על דם רעך לא קאי באופן זה, רק אם ראה בעצמו. או אפילו שמע, אך נתברר לו שהוא אמת. אבל ע\"י שמיעה בעלמא אף דצריך לחוש לזה וכנ\"ל, אין זה כי אם בגדר מצוה בעלמא, ועל זה אמרו מתוך שהיה לו לחוש וכו'. אבל ח\"ו לא עבר גדליה בן אחיקם, דגברא רבה היה, על לאו דלא תעמוד על דם רעך. ורק בענין קבלת לשה\"ר היתה לו שיטה אחרת דאין לקבל אפילו לענין לחוש. (הגהה) ואע\"פ שהן ראיות חזקות לענין עצם הדין דאפילו חשש ספק היזק יש לדחות מעל ישראל, אעפ\"כ יש לדחותם בפשיטות דאינם שייכים לעניננו, כי ע\"י מה שהוא מסיר חשש היזק מזה הוא גורם היזק להשכנגדו, ופן שקר הוא הלעז ששמע עליו. דהלא ידוע הוא דמה שכתב הרא\"ש דין הנ\"ל הוא רק אם לא יגיע ע\"י דיבורו היזק על מי שהוא מגלה, כי אם שבדיבורו ישמור את השכנגדו, ולכך הוא צריך לגלות כדי שבזה יצא ידי הכל, לזה איננו מזיק בדיבורו ולזה הוא שומר אפילו מן ספק היזק, דלחוש מיבעי פן אמת הוא, מה שאין כן אם ע\"י דיבורו יסובב היזק ממש על מי שהוא מגלה בודאי דאסור וכמו שהוכחנו בחלק א' בכלל ז' בבמ\"ח סק\"ל בראיה גמורה. וא\"כ בעניננו, אם הוא רואה שיגרום היזק ע\"י דיבורו על מי שהוא מגלה, אפשר דאסור, כמו אם היה מסבב לו היזק ממש ע\"י דיבורו, כי אפשר שע\"י דיבורו יתפרסם לכל המשרת הזה לגנב, והשותף לאיש עיקש וכיוצא בזה בכל הציורים שיבואו בסוף הספר איה\"ש, ולא ימצאו במה להחיות את גפשם, ופן הדבר ששמע עליו הוא שקר. ומהרשב\"ם הנ\"ל ג\"כ אין לנו שום ראיה להקל בכיוצא בזה, וצע\"ג. אך עכ\"פ נראה פשוט, דאם לא הכיר בעצמו את המשרת הזה שהוא גנב, וכיוצא בזה בכל הציורים, רק אנשים סיפרו לו כן, אף אם נאמר דמותר לספר לנידון כדי שישמור את עצמו ממנו וכנ\"ל, מכל מקום לא יספר לו סתם, דיהיה משמע כאלו הוא יודע בעצמו שכן הדבר, רק יאמר שמעתי על פלוני כך וכך ופן אמת הדבר על כן נכון לך לחוש לשמור את עצמך ממנו. ובזה תבין מה שכתבתי בציור הראשון שיבוא בסוף הספר אי\"ה והוא מכיר היטב וכו' וכהאי גוונא בכל הציורים (לבד ממלמד, או חתן, שיש בהם שמץ מינות ח\"ו, שיניתי הלשון וכתבתי שמעתי, מחמת הריעותא הגדולה שמצוי עי\"ז) אף אם נימא דמהני נמי שמיעה בעלמא, משום דהעולם לא יזהרו בזה ויספרו לנידון בלשון שיהיה משמע לשון ודאי מפני שהם אינם בקיאים בדין איסור קבלת לשה\"ר, וזה ודאי איסור גמור, כי כיון שמספר זה לאחרים בתורת ודאי הרי מוכח שהוא מאמין בזה א\"כ עבר תיכף על איסור קבלת לשה\"ר, לכן ציירתי אם מכירו מכבר. ועד כאן ביארתי מה שחיסרתי פרט הא' דכלל הנ\"ל. ועתה אבאר מה שחיסרתי כאן הפרט דהוכחה, משום דנ\"ל דכאן אין צריך לזה. דבשלמא שם הוא ענין שכבר עבר וסיפורו הוא רק כדי לקנא לאמת, ולהכי הוצרכנו להוכיחו מתחלה אולי נראה שיתקן הנידון בעצמו את הדבר, על כן אין לספר גנותו לעת עתה. אבל כאן דאיירינן לענין לשמור לאחד שלא תגיע לו רעה מאיש הזה שהוא גנב או שותף רע וכיוצא בזה בכל הציורים, מה יועיל הוכחה, אפילו אם יבטיחנו שלא יעשה עוד כזה אולי לא יקיים דברו. (באר מים חיים)",
    "char_count": 8058,
    "word_count": 1616
  },
  {
    "id": 165,
    "type": "rechilut",
    "klal": "כלל ט",
    "seif": "ג",
    "title": "כלל ט - סעיף ג",
    "content": "<< ·  חפץ חיים - הלכות רכילות ט · ג · >> לוח יומי: שנה פשוטה - י\"ח טבת, י\"ח אייר, י\"ח אלול. שנה מעוברת - כ\"ז טבת, ז' אייר, י\"ז אלול. ועתה נבאר עוד ענין אחד, שאין בו משום אסור רכילות, כגון, אם (י) שמע לאחד שאמר: אם אפגע לפלוני במקום פלוני, אכנו, או אחרפנו ואגדפנו, או ששמע ממנו, (יא) שרצונו להזיקו בענין ממון, תלוי בזה, אם האיש הזה (יב) הוא מחזק לענין זה מכבר, שכמה פעמים עשה כן לאנשים אחרים, או (יג) שהוא מכיר לפי הענין, שלא יצא כן מפיו בדרך גזום בעלמא, ובודאי יעשה כן, צריך לגלות דבר זה להשכנגדו, אולי יוכל להזהר ממנו בכדי שלא יגיעו לו ממנו ביוש או הזק *. אך צריך לזהר, שלא יחסרו בזה גם כן כל הפרטים הנ\"ל. הגה ה: וכל זה אם הוכיחו, ולא קבל תוכחתו, או הוא משער שתוכחתו לא תועיל לו. אבל בסתמא (יד) צריך להוכיחו מתחלה על זה שרוצה להרע לפלוני, או בדברי רצוי בעלמא, אולי על ידי זה יוסר כעסו ממנו, וירויח בזה, שלא יצטרך לילך ולספר עליו לאותו פלוני, וגם יקים בזה מצות עשה דהוכחה והבאת שלום, ועין בבאר מים חיים. (הגהה) (י) שמע וכו' או ששמע וכו'. לפי מה שביארתי לעיל בסק ט יהיה זה הדין אפילו אם לא שמע ממנו בעצמו, כי בענין זה אין מצוי כל כך שיגרום בזה רעה להשכנגדו, רק שיסיר הנזק מזה. רק שבזה צריך ליזהר בלשון האמירה, שלא יספר לו סתם, רק יאמר שמעתי כך וכך ופן אמת הדבר על כן נכון לך לחוש לזה ולשמור את עצמך. (יא) שרצונו להזיקו בענין ממון. הוא נובע מדברי הרא ש בנדה (דף ס א) העתקנוהו לעיל בסק ט וגם כל הראיות שהבאנו שם שייך גם בזה. (יב) הוא מוחזק וכו'. כתבתי זה משום דאמרינן בשבועות (מ ו ע א) האי מאן וכו' לדיקלא דפלניא וכו' עביד אינש דגזים ולא עביד, אבל אם הוא מוחזק בכך לא אמרינן סברא זו כמ ש התוספות שם בשם הרוקח והובא דבריו להלכה בח מ סימן צ' ס ב בט ז ובשאר אחרונים, ובסימן שפ ח ס ח בהגה ה נמי משמע דבמוחזק בכך לכו ע לא אמרינן עביד אינש דגזים ולא עביד, וע ש בביאור הגר א שמציין לסי א, וכל זה פשוט. ויש לי ספק באידך צד אם בעינן כאן מוחזק כלל. אולי לא אמרינן עביד אינש וכו' רק לענין שלא להתחייב בתשלומין ע י הגזמתו כמו שנזכר שם בשבועות לענין זה, או שלא לפוסלו מעדות עי ז כמו שנזכר שם בח מ לענין זה, אבל עכ פ מחששא בעלמא לא נפקא. וא כ בעניננו הלא אפילו בחשש בעלמא צריך להזהירו לאותו פלוני וכמו שכתבתי לעיל בסק ט בשם הרא ש. ואולי יש לחלק בין חשש דשמיעה ובין הסברא דעביד אינש וכו' דאולי הוא חשש רחוק מאוד. ואל תשיבני ממעשה דגדליהו שאמר לו יוחנן בן קרח כי ישמעאל בן נתניה מבקש להרגו, וכדין עשה מה שאמר לו כמו שמוכח בגמרא, ולא אמרינן עביד אינש וכו'. דזה איגו, אחת, דבענין סכנת נפשות יש לחוש אפילו בחשש רחוק יותר. ועוד דהתם היה ניכר ליוחנן בן קרח שישמעאל יעשה כן כמו שמוכח בקרא, ובניכר לא שייך עביד אינש כמו שנכתוב בס ק י ג. (יג) שהוא מכיר לפי הענין. כן מוכח בח מ בסימן שפ ח בש ך ס ק נ ד בהדיא, דאם ניכר שיעשה כן לא אמרינן עביד אינש דגזים ולא עביד. (יד) צריך להוכיחו. לכאורה לפי מה שכתבתי בסוף סק ט אין צריך כאן הפרט דהוכחה, דשמא יבטיחנו ולא יקיים דברו. אך יש לחלק בזה, כי שם הוא ענין שנמשכת ההשתתפות לזמן ארוך, כגון בענין משרת או שותף רע וכיוצא בזה בכל הציורים שיובאו אי ה בסוף הספר, אין מצוי שתועיל תוכחתו לשנותו עי ז לאיש ישר כל כך עד שלא נצטרך לחוש עליו כלל, על כן צריך לגלות הדבר לאותו פלוני. משא כ בעניננו שנתגבר כעסו על זה רק לפי שעה, מצוי הוא כשמוכיחו או כשמפייסו עבורו, סר ממנו הכעס אשר עליו לגמרי, ולא נצטרך עוד לחוש לזה כלל, ועפ ז כתבתי דברי שבפנים. ומכל מקום יש לומר שדבר זה תלוי לפי האיש, אם מכירו מכבר שאיננו עומד בדעתו, ובמה פעמים הוא מבטיח ומשנה, וא כ יש לחוש שמא יזיקנו בענין ממון כמו שאמר מתחלה, צריך לגלות לו הדבר. וזה אין שייך רק באם היה עד עתה מוחזק בכך, אבל בלאו הכי צע ג. (באר מים חיים)",
    "char_count": 3295,
    "word_count": 695
  },
  {
    "id": 166,
    "type": "rechilut",
    "klal": "כלל ט",
    "seif": "ד",
    "title": "כלל ט - סעיף ד",
    "content": "<< ·  חפץ חיים - הלכות רכילות ט · ד · >> ואף דדבר זה הוא מצוה רבה ובכלל הבאת שלום הוא, אף על פי כן יש לזהר מאד, שלא למהר לספר ענין כזה כי אם אחר שיתבונן לפי הענין, שעל ידי ספורו ישמר השומע את עצמו, שלא לילך למקום פלוני ביחידי, פן יכנו, או יחרפנו אותו פלוני, או עצה אחרת כיוצא בזה, שעל ידי זה תסלק הקטטה שביניהם. כי פעמים הרבה מצוי כשיספר לו, איך שדעת פלוני לחרפו, יתגבר יותר כעסו של זה על אותו פלוני, ויקדים את עצמו נגדו לריב עמו, ותבוא על ידו מחלקת גדולה יותר, חס ושלום, ועל כן צריך להתבונן היטב מתחלה איך לתקן את הדבר.",
    "char_count": 520,
    "word_count": 111
  },
  {
    "id": 167,
    "type": "rechilut",
    "klal": "כלל ט",
    "seif": "ה",
    "title": "כלל ט - סעיף ה",
    "content": "<< ·  חפץ חיים - הלכות רכילות ט · ה · >> לוח יומי: שנה פשוטה - י\"ט טבת, י\"ט אייר, י\"ט אלול. שנה מעוברת - כ\"ח טבת, ח' אייר, י\"ח אלול. ועתה נבוא לבאר בעזרת ה' יתברך עוד עקר גדול בענינים אלו, ועל ידי זה יתבאר לך גם כן הפרט החמישי הנ\"ל. דע, דכל עצם ההתר, שכתבנו בסעיף א', הינו, דוקא אם האיש, שהוא מספר לו, לא גמר עדין הענין עם (טו) השכנגדו, רק הסכימו ביחד לגמר את הענין ההוא. אבל אם גמר עמו הענין, (כל אחד לפי ענינו המבאר בפוסקים, במה שנגמר דרכי קנינם, שיהיו אסורים לחזר מזה אחר כך), תלוי בזה, (טז) אם הוא יודע שמחמת דבורו, שיגלה לו, לא יעשה לשכנגדו שום הזק, רק שמעתה ישמר את עצמו, שלא יבוא לו שום הזק ממנו, ונשלמו לזה גם כן הפרטים המבארים לעיל בסעיף ב', אזי מתר ונכון הדבר לעשות כן. אבל אם הוא מכיר את טבע האיש, שהוא מספר לו, שאם יגלה לו את הדבר, יחליטו תכף לודאי גמור, (או משום שטבעו להאמין תכף רע על חברו, או משום שיש לו עליו דברים הנכרים, או משום שסומך עליו מאד), ויפסק תכף הדין לעצמו (יז) ויעשה מעשה, דהינו, לחזר מהשכנגדו, או שאר עניני הזק, על פי דבורו, אף שלא יעשה מעשה גרוע יותר מערך הדין, שהיה יוצא בבית דין על פי דבורו, אלו היו שני עדים מעידין כדבריו, אף על פי כן אסור, כיון שבדבורו הוא גורם הזק לנדון, מה שלא היה יוצא על ידי דבריו, אפלו אם היה מעיד עליו בבית דין, כי אלו היה אומר עליו ענין זה גופא בבית דין, לא היתה יכלת ביד בית דין לחיב אותו ממון על ידי דבורו, כי הוא עד אחד, ועתה הוא גורם לנדון הזק ממש על ידי דבורו. ולפי זה, אם המספרים את הענין (יח) הם שנים, (יט) שהם ראו בעצמם את הענין, היה נראה להתיר בענין זה, (כ) שאין כונתם בספורם, רק לסלק הנזקים מזה, וגם שלא יסובב על ידי ספורם יותר מכפי הדין, (דאם הם רואין, שאם יגלו לו את הענין, יעשה עמו דבר, שאפלו בית דין לא היו עושין כן על פי דבריהן, אין להם שום יתרון ממספר יחידי, ובודאי דאסור להם לספר), וגם שלא יחסרו בזה שאר (כא) הפרטים הנ\"ל בסעיף ב'. (טו) השכנגדו. בתיבה זו כללתי כל הציורים שיבואו איה' ש בסוף הספר על זה הדין, דהיינו בענין השתתפותו עם פועל, שעשה עם הפועל קנין, או משך כלי אומנותו דגם זה הוא קנין כמבואר בח\"מ. והוא הדין בכל אחד לפי קנינו השייך לו, ואי אפשר להאריך בהן כי משתנין כמה פעמים לפי הענין. (טז) אם הוא יודע וכו'. דאם מסופק בזה צ\"ע, דאף דאחזוקי אינשי ברשיעי לא מחזקינן, מכל מקום לפי מה שאנו רואין בעינינו בעו\"ה מצוי מאוד שיעשה שלא על פי דין להאיש שהוא מגלה לו עליו. ומ\"ש אח\"כ בפנים מותר ונכון הדבר לעשות כן, כי כל הראיות והסברות ששייכים לעיל שייכים גם בזה כיון שלא יגיע להשכנגדו שום היזק עי\"ז רק שהאיש שהוא מספר לו הוא ישמור את עצמו. (יז) ויעשה מעשה. שלא אמרו (יומא פ\"ו ע\"ב) מצוה לפרסם את החנפים אלא לענין להזהיר לכתחלה שלא יבוא להתחבר עמו כדי שלא יבוא לידי הפסד, או אפילו אם כבר נתחבר עמו, והוא יודע את טבע האיש שהוא מספר לו שרק יחוש לדיבורו לענין לשמור את עצמו, אבל לא שיסובב לו על ידו היזק ממש ממה שלא היה בא לו אפילו אם היה מעיד עליו בב\"ד לבד. וראיה על זה ממה דגרסינן בכריתות (דף י\"ב ע\"א) דאם אמרו לו שנים נטמאת והוא אומר לא נטמאתי, וקאמר שם ר' יהודה דאדם נאמן על עצמו יותר ממאה עדים וחכמים פליגי שם עליה, וגרסינן (שם ע\"ב) בגמרא אמר רב נחמן הלכה כר' יהודה, אמר רב יוסף לא אמרה אלא בינו לבין עצמו ולעצמו, ועיין שם ברש\"י שפירש לא אמר ר' יהודה שהוא נאמן וטהור אלא לאכול טהרות בינו לבין עצמו אבל לפני אחרים לא יאכל דילמא אתי לזלזולי בטהרות. לעצמו, נאמן לאכול טהרות שהוא נוגע דאדם נאמן על עצמו אבל לאחרים לא יאכילם עכ\"ל רש\"י. הרי דאף אם נפסוק כר' יהודה (והוא שיטת הראב\"ד שפסק כר' יהודה, וכ\"ש להרמב\"ם דפסק בהלכותיו כהחכמים תו לא צריכין לכל זה) דנאמן לאכול הטהרות שהוא נוגע בהן כיון דהוא יודע בינו לבין עצמו האמת שהוא טהור הרי לא הותר לו אלא לעצמו, ולא להאכיל טהרותיו לאחרים. ומשמע בפשיטות דאפילו האחרים לא ידעו שום מעשה מענין העדאת העדים עליו שהוא טמא, אפ\"ה אסור להאכיל טהרותיו לאחרים, אף דיודע בעצמו שהוא טהור, כיון דהוא יודע שדבריו אינם מקובלים לפני הבית דין לאמת, דלהכי קאמר ר' יהודה אדם נאמן על עצמו יותר ובו' על עצמו ולא לאחרים. והכי נמי בנידון דידן, אף דיודע שהאמת אתו, אפ\"ה כיון דעל פי דין תורה דברי עד אחד לענין ממון כמאן דליתא דמיא רק לשבועה, והוא יודע שיתקבלו דבריו לאיש שמספר לו כדברי שני עדים ויפסיד עי\"ז להשכנגדו, אסור לספר לו. וכעין זה בב\"ק (קי\"ז ע\"א) בההוא שותא דהוו מינצו עלה בי תרי קם חד וכו' א\"ל רבא כל כמיניה וכו' אף דיודע בעצמו שהאמת אתו. ובשבועות (ל' ע\"ב) בעד שיודע בחבירו שהוא גזלן שלא יצטרף עמו, אף דיודע בעצמו שהדבר אמת שזה חייב לזה ממון, והבית דין ג\"כ לא יעשו שלא כדין במה שיוציאו ממון ע\"י שניהם כיון דהם אינם יודעים שהשני הוא גזלן, אפ\"ה לפי מה שהוא יודע בעצמו שהשני הוא פסול להיות עד בדבר א\"כ הוא ישאר עד אחד, אסור לו להעיד עמו כי יגרום שיפסקו בית דין כעל פי ב' עדים ויחייבו להנתבע עבור זה, ובאמת אין כאן רק עד אחד כדפירש\"י שם. וכ\"ש בנידון דידן, שהאיש שהוא מספר לו הוא יעשה שלא כדין ע\"י שהוא אינו שומע את הדבר רק מיחיד, בודאי שהוא אסור לגרום דבר זה. והאיר ה' יתברך עיני ומצאתי גמרא מפורשת כעניננו ממש, שעי\"ז נוכל לידע כל פרטי הדין. דז\"ל הגמרא ב\"ק (קי\"ג ע\"ב) מכריז רבא האי בר ישראל דידע סהדותא לאינו יהודי, ואזל ואסהיד ליה בדיני דאינם יהודים על ישראל חבריה, משמתינן ליה, מאי טעמא דאינהו מפקי ממונא אפומא דחד סהדא, ולא אמרן אלא בחד אבל בתרי לא, ועיין ברש\"י ד\"ה אפומא דחד ונמצא שהפסידו שלא כדין, עד כאן. אלמא אף דהעד יודע בעצמו שבאמת הוא חייב לו ממון אעפ\"כ היו משמתינן לעד עבור זה כיון דאם היה בא עמו לבית דין של ישראל לא היה גובה ממנו נמצא דהוא מפסידו בדיבורו. ואין לדחות דשם טעם האיסור משום דאזיל לאסהודי בערכאות של עובדי כוכבים, אחת, דהא מוכח שם בגמרא דבתרי לא משמתינן ליה ואי משום ערכאות אמאי לא, אלא הטעם כנ\"ל, וכיון דבתרי על פי דייני ישראל נמי היה גובה על פי דבריהן, לא הפסידוהו כלום. ולבד מן זה מצאתי מפורש בכנה\"ג לח\"מ בסימן כ\"ח ובתשובות רמ\"א סימן נ\"ב כיון דבעלי הדין הוא אחד אינו יהודי ואחד ישראל לא שייך בענין זה האיסור דערכאות של אינם יהודים, שלא נאמר אלא כששני בעלי הדין הם ישראלים. וכן מוכח בח\"מ סימן כ\"ח ס\"ג בפנים ובסמ\"ע עי\"ש דעיקר הטעם הוא משום דאף שהעד יודע בעצמו שבאמת הוא חייב לו ומטעם זה הוא פטור בדיעבד מלשלם משום דיכול לומר אמת העדתי כמבואר שם בח\"מ, מכל מקום כיון דעל פי דין תורה לא היה באפשר לגבות ממנו ממון על פי זה העד, ועל פי דיבורו גרם להפסיד לחבירו, היו משמתינן ליה, משום דלא היה לו לילך ולהגיד. והוא הדין נמי בנידון דידן דאיסור גדול עשה בזה, כיון דהוא מכיר את טבע האיש שהוא מספר לו, שלא ילך עמו לבית דין, רק יפסוק הדין לעצמו ויפסיד בזה לשכנגדו בלי שום בית דין (דהיינו בהציור שציירנו כמה פעמים לענין משרת, שיגרש אותו מביתו תיכף, וכן כהאי גוונא בשאר הציורים שיובאו בסוף הספר איה\"ש, שיפריד תיכף ההשתתפות שהיה לו עד עתה עם השכנגדו, או בשידוך או במסחר, וכפי מה שנבאר איה\"ש ג\"כ לקמן בפירוש, או שאר עניני היזק שיעלה על פי ערך דיבורו לפי הדין אם היה נתבאר שהוא אמת), או משום שטבעו נוטה תיכף להאמין רע על חברו, או משום שהוא סומך על המספר כבי תרי. איך שיהיה, כיון דע\"י דיבור המספר נעשה מעשה שלא היה על פי דין תורה, שאצל בית דין בודאי לא היה זוכה האחד שיהא יכול לבטל את הקנין שעשה עם השכנגדו ולחזור ממנו או שאר עניני היזק, משום דיש לו עליו עד אחד דהוא מהימן ליה כבי תרי, כמו שכתבנו לעיל בחלק א' בכלל ז' בבמ\"ח ס\"ק ט\"ו בשם הפוסקים, וע\"י דיבורו נעשה המעשה הזה, בודאי אסור. ואין לדחות דשם הטעם משום דהעיד לאינו יהודי, והטובה נעשתה על ידו לאינו יהודי, לפיכך החמירו חז\"ל אף דיודע שהאמת עם האינו יהודי, אבל אם העיד לישראל על חברו בדינא דאינם יהודים, והוא נפרע על ידו, לא משמתינן ליה, כיון שיודע שבאמת הוא חייב לו, והוא הדין נמי בעניננו, כיון שזה המספר יודע שאמת הוא הענין שסיפר עליו, ואילו היו הבית דין יודעים כמותו שדבר זה הוא אמת היו ג\"כ פוסקים שנתבטלה ההשתתפות שביניהם עבור זה, אפשר דאין בידו איסור. אבל גם זה אינו, דהרי מסיק הט\"ז שם בסימן כ\"ח ס\"ג הנ\"ל דגם מישראל לישראל דינא הכי דהיו משמתינן ליה כיון דעל ידו נעשה מעשה שלא היה נעשה על פי דין תורה אף דיודע שהאמת אתו (דלא כמהרש\"ל שמצדד להקל בזה). וכן מצאתי בתומים בסימן זה שמביא בשם תשובת רמ\"א סימן נ\"ב שדעתו ג\"כ כהט\"ז, וכן מצאתי אח\"כ בכנה\"ג ח\"מ בסימן הנ\"ל שמביא בשם תשובת משפט צדק ושארי תשובות כהט\"ז עי\"ש. ומ\"ש בפנים או משום שיש לו עליו דברים הניכרים, כי כבר כתבנו לעיל בכלל ז' שמן הדין אינו יכול להפסידו ממון עבור זה. (יח) הם שנים. כיון דאילו היו באין לדין ג\"כ היה הדין יוצא כמו שיעשה האיש שסיפר לו בעצמו, וראיה מגמרא ב\"ק הנ\"ל דקאמר שם והני מילי בחד אבל בתרי לא, ועי\"ש בח\"מ בסימן הנ\"ל דעיקר הטעם הוא כמו שכתבנו, וא\"כ הכי נמי בנידון דידן. (יט) שהם ראו בעצמם את הענין. פירוש, הענין הרע ההוא שעי\"ז יהיה מותר לאחד לסלק ההשתתפות מהשכנגדו, כגון בענין משרת שהוא גנב, ועל פי זה מותר מן הדין לסלקו אם נתודע לז החסרון הזה, וכהאי גוונא בשאר ציורים לפי דינם. ומה שדקדקתי וכתבתי שהם ראו בעצמם, פירוש לאפוקי אם שמעו, דזה בודאי לא מהני הכא, (ועיין בתשובת שבו\"י בסימן קע\"ד, ועי' לעיל בסק\"ט לעגין אם מהני שם שמיעה קודם שנגמרה השתתפותם), דהא כאן צריך שתועיל אמירתם בב\"ד ומפני זה הותר אפילו שלא בב\"ד, ואילו עד מפי עד בודאי לא היה מהני בב\"ד. ולכן אפילו אחד ראה בעצמו ואחד שמע מאחרים, ג\"כ לא מהני הכא. וגם צריכין שלא יהיו אלו השנים קרובים זה לזה מטעם זה, דהא בב\"ד לא היתה מתקבלת עדותן לשנים, וכן איתא בח\"מ בסימן כ\"ח הנ\"ל בפירוש. (כ) שאין כונתם בסיפורם. פירוש, דזה אינו דומה למה שביררנו כמה פעמים דאיסור לשה\"ר ורכילות הוא אפילו אם המספרין הם שנים ואפילו על דבר אמת, דזה בענין שהם מכוונים לגנותו של פלוני. לא כן בזה שמטרת כוונת הסיפור היא רק לתועלת של זה, וממילא נתבזה זה שכנגדו, ואין שייך בזה איסור לשה\"ר ורכילות כאשר ביארנז בתחלת הכלל. ולא נשאר לנו בזה רק מפני שעל ידו יסובב לו היזק יותד מכפי הדין שהיה יוצא על פי דיבורו, כי דיבורו לא היה מועיל ביחידי בב\"ד, וזה לא שייך אם המספרין הם שנים. (כא) הפרטים הנ\"ל. ולענין פרט דהוכחה יבואר איה\"ש לקמן בהציורים ובבמ\"ח שם. (באר מים חיים)",
    "char_count": 8921,
    "word_count": 1779
  },
  {
    "id": 168,
    "type": "rechilut",
    "klal": "כלל ט",
    "seif": "ו",
    "title": "כלל ט - סעיף ו",
    "content": "<< ·  חפץ חיים - הלכות רכילות ט · ו · >> אך כל זה ההתר דעל ידי שנים, לאיש שטבעו לעשות מעשה בעצמו, אינו מועיל, רק שינצלו על ידי זה מעצם האסור של דבורים האסורים, אבל על כל פנים (כב) ממסיע ידי עוברי עברה לא נפקי {לא יצאו}, שעל ידם יעשה האיש, שמספרין לו, דבר אסור. כי על פי דין אסור לו לקבל דבריהן ולעשות מעשה בעצמו להפסיד לחברו, כל זמן שלא העידו עליו בבית דין והרשוהו בית דין לעשות כן, כמבאר לעיל בכלל ו' סעיף ט' וסעיף י'. ולבד זה קשה מאד, שיציר דין זה למעשה להתיר בענין זה, (מלבד דלא שכיח, שיתקבצו כל הפרטים), דאין מצוי כלל שידעו המספרין מעצמן מתחלה כל חלקי הדינין, ששיך בענין זה, כדי שישערו על ידי זה, שמה שיעשה עמו פלוני על ידי דבורן, יעשה עמו כדין תורה, על כן יש לזהר, שלא לגלות שום ענין לאיש, שטבעו לעשות מעשה בעצמו, בלי רשות מבית דין, כדי שלא ילכדו על ידו ברשת של בעלי הלשון, ושומר פיו ולשונו שומר מצרות נפשו. (כב) ממסייע ידי ע\"ע. וכן מוכח בקידושין (דף ל\"ב ע\"א) בתוס' ד\"ה דמחיל, דאפילו אם אני יודע באמת שאין זה איסור, כיון דהוא אינו יודע, אסור לגרום לו זאת, וכל שכן הכא דגרע טפי מכמה טעמים, ומ\"ש בח\"מ סימן כ\"ח בס\"ג בהגה\"ה דב' עדים יכולים להעיד אף לכתחלה, היינו שם שהבעל דין שכנגדו הוא עכו\"ם דלא שייך בזה מסייע ידי עוברי עבירה. ומה שלמדו מזה בסימן כ\"ו ס\"ב בהגה\"ה דכל שכן לישראל עי\"ש בביאור הגר\"א היינו באופן דמותר לו לילך בערכאות כמבואר שם בהדיא. (באר מים חיים)",
    "char_count": 1263,
    "word_count": 255
  },
  {
    "id": 169,
    "type": "rechilut",
    "klal": "כלל ט",
    "seif": "ז",
    "title": "כלל ט - סעיף ז",
    "content": "<< ·  חפץ חיים - הלכות רכילות ט · ז · >> לוח יומי: שנה פשוטה - כ' טבת, כ' אייר, כ' אלול. שנה מעוברת - כ\"ט טבת, ט' אייר, י\"ט אלול. והוא הדין (כג) לענין לגלות לאחד, מה שאחד גזלו או הזיקו, או שום רעה כיוצא בזה, אין מ‏‎‏‎‏תר, עד שישלמו כל הפרטים הנ\"ל, וגם הוכיחו מתחלה, ולא קבל דבריו, אבל בלאו הכי {בלא זה} אסור, וכמו שכתבנו לעיל בכלל א' סעיף ג', עין שם. ומה מאד יש לזהר, שלא להורות לעצמו התר תכף בענינים אלו, עד שיתבונן היטב מתחלה, אם נשלמו בו הפרטים הנ\"ל, דאי לאו הכי עלול מאד, שיעבר על ידי זה לאו גמור דרכילות. (כג) לענין לגלות. פי' דעד כאן לא איירינן שנשתתף עמו, ובענין השותפות יפסיד על ידו כמו שיבואו בהציורים לקמן, ואילו הכא איירינן שגזלו והזיקו סתם. ומה שכתבתי או שום רעה כיו\"ב, הכונה דבר שיוכל לבוא ע\"י הגילוי תועלת על להבא דומיא דגזל והיזק, אבל בלאו הכי רכילות גמורה היא. (באר מים חיים)",
    "char_count": 791,
    "word_count": 160
  },
  {
    "id": 170,
    "type": "rechilut",
    "klal": "כלל ט",
    "seif": "ח",
    "title": "כלל ט - סעיף ח",
    "content": "<< ·  חפץ חיים - הלכות רכילות ט · ח · >> ודע, (כד) דאין שום חלוק בכל זה הכלל שכתבנו, בין אם חברו שואל ודורש מאתו שיאמר לו, ובין לומר לו מעצמו. דאם ישלמו כל הפרטים (כה) שבכלל זה, אפלו אם אין דורש מאתו דבר, גם כן צריך להגיד ואם לא ישלמו הפרטים, אסור בכל גוני {בכל האפנים}. (כד) דאין שום חילוק. פשוט הוא בכל הפרטים ועיין לעיל בכלל א' סעיף ה'. ולבד זה הלא בפרט הד' הראיה מיהושע, ושם הלא ביקש מהקב\"ה שיגלה לו, ואפילו הכי אמר לו הקב\"ה וכי סבור אתה שאני מדבר לשה\"ר, וכמו שכתבנו לעיל בשם התנד\"א. וגם בפרט הה' שהבאנו ראיה מב\"ק בנ\"ל הלא שם נפסק בח\"מ בסימן כ\"ח דאפילו תבעו אסור וכפי גירסת הרי\"ף שם. וע\"ש בביאור הגר\"א. (כה) שבכלל זה. פירוש, בין לענין לספר קודם שנשתתף עמו דצריך לזה הה' פרטים הראשונים, ובין אחר שנשתתף ולענין להצילו מהזיקו דצריך בזה ג\"כ הפרטים האחרונים. וענין זה כבר ביארנוהו בארוכה בחלק א' בכלל י' עיין שם. (באר מים חיים)",
    "char_count": 826,
    "word_count": 165
  },
  {
    "id": 171,
    "type": "rechilut",
    "klal": "כלל ט",
    "seif": "ט",
    "title": "כלל ט - סעיף ט",
    "content": "<< ·  חפץ חיים - הלכות רכילות ט · ט · >> ודע עוד, דצריך לזהר בכל אלו הפרטים שבכלל זה, אפלו אם לא ירצה, רק לספר הענין לאחרים, דזה גם כן בכלל רכילות הוא, וכמו שכתבנו לעיל בחלק זה בכלל ג' סעיף ג'.",
    "char_count": 193,
    "word_count": 44
  },
  {
    "id": 172,
    "type": "rechilut",
    "klal": "כלל ט",
    "seif": "י",
    "title": "כלל ט - סעיף י",
    "content": "<< ·  חפץ חיים - הלכות רכילות ט · י · >> לוח יומי: שנה פשוטה - כ\"א טבת, כ\"א אייר, כ\"א אלול. שנה מעוברת - א' שבט, י' אייר, כ' אלול. ומפני שהענין הזה נקל מאד להיות נכשל על ידו באסור רכילות, על כן נצטרך לציר בזה כמה ציורים ולהרחיב הדבור בהן, כדי שממנו יקיש המשכיל לכל כיוצא בזה. אך שלא יקוץ הקורא בו מפני האריכות, לא אכתב פה, כי אם ציור אחד, ואם ירצה ה', בסוף הספר יבואו עוד ציורים. אם הוא רואה, שאחד רוצה להכנס לחנות לקנות סחורה אצל אחד, והוא מתבונן בטבע האיש ההוא, כי הוא איש תם, (הינו, שאיננו חריף כל כך להבין ערמומיות בני אדם), והוא מכיר את טבע בעל החנות ההיא, שכל תשוקתו וחפצו הוא להשיג איש כזה לרמותו, אם בסחורה או במדות ובמשקלות או במקח, צריך לספר לו את ענין החנות ההיא ולהזהירו, שלא יכנס בה, אפלו אם כבר פסק עם בעל החנות ההיא שיקנה אצלו. וכל שכן אם הוא רואה בפרוש, שאחד רוצה לרמות לחברו בסחורה, (הינו, שמפתהו, כי היא מין סחורה פלונית, שמפרסמת בעולם למין חשוב, (כו) והוא יודע שהוא שקר), או במדות ובמשקלות או בשווי המקח *, בודאי צריך לומר לו, כדי שלא יבוא לזה, אך מאד צריך לזהר, שלא יחסרו בזה הפרטים הנ\"ל בסעיף ב'. הגה\"ה: כגון, שהחפץ שוה חמשה זהובים, והוא רוצה לקח ממנו ששה, אבל אם האונאה היא (כז) פחות משתות (מששית), אפשר דאין לומר לו, ועין בבאר מים חיים. אבל במדות ובמשקלות (כח) בכל גוני (בכל האפנים) צריך לומר לו. (הגהה) (כו) והוא יודע שהוא שקר. אף ששוה המקח שהוא נותן, כיון שאינו רוצה לקנות סחורה זו. וכל שכן אם באמת איננה שוה כל כך. (כז) פחות משתות וכו'. בדין זה היה לי צ\"ע, מי נימא כיון דלכתחלה אסור לרמותו אפילו בפחות משתות כמו שנפסק בח\"מ בסימן רכ\"ז ממילא צריך להגיד לו, או דילמא כיון דהוא ספיקא דדינא כמו שמובא בהרא\"ש בב\"מ דאפשר דאפילו לכתחלה מותר בפחות משתות, א\"כ ממילא אסור מן הדין לילך ולרגל עליו, והוא בכלל לישנא בישא. ואפשר כיון דספיקא דאורייתא הוא, וזיל הכא לחומרא לענין אונאה, וזיל הכא לחומרא לענין סיפור. (כח) בכל גווני. כי כל דבר שבמדה ושבמשקל אפילו בפחות מכדי אונאה חוזר * . (באר מים חיים) הגה\"ה: ודע דמה שכתבתי בפנים שלא יחסרו הפרטים הנ\"ל, לכאורה הפרט הג', והוא שלא יעשה זה הדבר מצד שנאה, לא שייך רק לדברי הסמ\"ע בח\"מ בסי' תכ\"א סקכ\"ח, ע\"ש שכתב דהיכא שהוא מצד שנאה אין נפטר במה שהוא מציל עי\"ז את חברו, אבל לדברי הט\"ז שם בד\"ה כדי, שכתב כיון דהוא עושה מצוה בזה אין נפקא מינה בכונתו, לכאורה לא שייך הפרט הזה. אולם באמת כד דייקת גם הט\"ז מודה דצריך כאן גם הפרט הזה, דאם יעשה הדבר מצד שנאה לא יושלמו גם שאר הפרטים, דבודאי יחשוב הדבר תיכף לענין רע ויגדיל העולה, ולא יסתכל גם כן אם יצא על ידי סיפורו יותר מכפי הדין, משא\"כ בענין דמיירי הט\"ז שם. ולענין הפרט הד', נ\"ל דאם הוא מכיר את טבע בעל החנות שהוא מרמה תמיד את הבריות מותר לגלות בכל גווני אף דיוכל לסבב את תועלתו בעצה אחרת כדי לפרסם את החנפים, שלא ירמה עוד את בני אדם אחרים. אבל אם לא ראהו רק בפעם הזו שהוא רוצה לרמות לזה, ולא נתחזק עד עתה בזה, נ\"ל דאסור לגלות לזה אם הוא יכול לסבב את התועלת בעצה אחרת. (הגהה)",
    "char_count": 2673,
    "word_count": 535
  },
  {
    "id": 173,
    "type": "rechilut",
    "klal": "כלל ט",
    "seif": "יא",
    "title": "כלל ט - סעיף יא",
    "content": "<< ·  חפץ חיים - הלכות רכילות ט · יא · >> לוח יומי: שנה פשוטה - כ\"ב טבת, כ\"ב אייר, כ\"ב אלול. שנה מעוברת - ב' שבט, י\"א אייר, כ\"א אלול. וכל זה אם הוא רוצה להזהירו, כדי שלא יבוא לידי אונאה. אבל אם כבר לקח מאחד סחורה, והוא יודע שרמהו, או בשווי המקח או בשאר חסרונות, תלוי בזה, אם על פי דין תורה, אין לו עתה על המאנה כלום, בין מפני שהאונאה בשווי המקח היתה בפחות משתות, ובין מפני שעבר הזמן, כדי שיראה לתגר או לקרובו, או (כט) שאר סבה שבגללה הפסיד המתאנה, בודאי מי שהולך ומעורר להמתאנה ומראהו, איך שפלוני רמהו, עובר על אסור רכילות, כיון דעל פי דין תורה, אין לו עליו עתה כלום, שוב לא הוי זה הספור, כי אם דברים בעלמא, והוא * כרוכל שנזכר בכל מקום, שהוא טוען דברים (ל) מזה לזה. ואפלו אם המתאנה שואלו, גם כן (לא) לא יאמר לו האמת. וכל שכן אם הוא רואה, שעל ידי דבורו יכול השכנגדו לבוא לידי הפסד, כגון שיתפסנו, או שלא ישלם לו יתרון המעות, שהוא חיב לו עדין לעסק הזה, בודאי עון גדול הוא למביא לזה. אבל אם הוא רואה, שעל פי דין תורה, יהיה הדין עמו, (או שיהא יכול לחזר בו מהמקח הרע הזה, או שיחזיר לו האונאה) ואם היה יודע המתאנה, לא היה מתרצה לזה, (לב) צריך לומר לו האמת כאשר הוא, כדי שיוציא מחברו את אונאתו. אך צריך להיות זהיר באלו האפנים שאכתב, ואלו הן: * ועין לקמן בסוף סעיף קטן ל\"ד, מה שכתבנו שם, באם שהוא משער בהקונה וכו', עין שם, והוא הדין כאן. (הגהה) (כט) שאר סיבה. זה קאי גם על שאר חסרונות, אבל פחות משתות או יותר מכדי שיראה אין שייך בשאר חסרונות כי אם בשווי המקח, כמו שמבואר בחו\"מ סימן רל\"ב. (ל) מזה לזה. דהלא אף בעד אחד שהולך ומעיד עליו בב\"ד אם הוא יודע מתחלה שדבריו לא יתקבלו בב\"ד אפילו לשבועה, ויצוייר זה בכמה גווני, אסור לו לילך ולהעיד. והמעיד עובר על לא יקום עד אחד באיש, כמו שמבואר בח\"מ בסימן כ\"ח בביאור הגר\"א שם בשם הספרי, ובכלל לישנא בישא הוא כמו שמוכח להמעיין שם, וכבר הארכנו בזה לעיל. (לא) לא יאמר לו. כמו שביארנו בכמה מקומות דאיסור רכילות הוא אפילו אם הוא דורשו ומבקש ממנו שיאמר לו אם עשה לי פלוני או דיבר עלי פלוני כל שאין בזה תועלת על להבא. (לב) צריך לומר לו. וראיה מב\"מ (נ\"א ע\"ב) לא שנו אלא לוקח וכו' מאי טעמא לוקח כל היכא דאזיל מחוי ליה, ואמרי ליה אי טעי אי לא טעה, אלמא דמותר לומר לו. ולא תקשה על דברינו הנ\"ל בענין פחות משתות, דידוע דזו המימרא לא קאי רק לשתות או ליתר, דאילו לפחות משתות לאלתר הוי מחילה כמו שפירשו רש\"י ותוספות שם (דף נ\"א ע\"ב) עי\"ש. ודע דכל היכי דמותר לומר, הוא אפילו אם אין שואלו, וכמו שכתבנו בתחלת הכלל עי\"ש. (באר מים חיים)",
    "char_count": 2243,
    "word_count": 459
  },
  {
    "id": 174,
    "type": "rechilut",
    "klal": "כלל ט",
    "seif": "יב",
    "title": "כלל ט - סעיף יב",
    "content": "<< ·  חפץ חיים - הלכות רכילות ט · יב · >> א) שלא יגדיל בספורו את העולה או החסרון יותר ממה שהוא. ב) שתהיה עקר כונתו לקנא לאמת ולעזר לאשר אשם לו, דהינו לתועלת המתאנה, ולא (לג) לשמח בקלון המאנה, אף שהוא יודע בעצמו בברור, שהונה אותו המוכר בזה המקח. ובזה הפרט נכלל עוד ענין אחד, והוא כמעט אותו הפרט בעצמו, דהינו, שישער, שתוכל לבוא מזה תועלת, לאפוקי {להוציא} אם הוא יודע את טבע המתאנה, שלא איש דברים הוא לילך בדינא ודינא, ולבקש אנשים, שיעזרוהו בענין זה, רק יכאיב לבו בלבד בספורו, ויכניס לו שנאה בלבו על השכנגדו, (לד) אין לומר לו, וביותר אם שואלו באפן זה. ובאפן הראשון שצירנו, דהינו, במקום שעל פי דין אסור לחזר מזה המקח, מצוה לשבח המקח בפניו, ואין בו משום \"מדבר שקר תרחק\", (כמו שאמרו חז\"ל בכתבות י\"ז. הרי שלקח מקח רע מן השוק וכו', הוי אומר ישבחנו בעיניו). ג) אם הוא משער, שדבריו יהיו נשמעין להמאנה בהוכחה להחזיר האונאה, יוכיח אותו בינו לבין עצמו להחזיר האונאה, ולא יגלה לנדון. ד) אם יכול לסבב את התועלת (לה) בעצה אחרת, שלא יצטרך לספר הגנות עליו, לא יספר. ה) שהאיש שהוא מספר לו, לא יהיה בטבעו הולך רכיל, דאם הוא מכירו במדה גרועה הזו, ומסתמא יספר למוכר, איך שפלוני אמר לי שהסחורה הזו היא רעה, או שאיננה שוה דמי המקח שנתן בעדה, צריך עיון, אם מתר לספר לאיש כזה האמת, כי הוא מכשילו באסור רכילות. ומכל מקום נראה, דאם הוא משער, שאם יזהירו, שלא יגלה את שמו, ישמע לו יעשה כן. (לג) ולא לשמוח בקלון. כי אפילו בשאר עונות שאין שום צד זכות על העושה, כתבנו לעיל כמה פעמים בתנאי המספר שצריך ליזהר בזה מאוד, וכ\"ש בזה שמצוי הוא מאוד שהמאנה בעצמו אינו יודע שהונה אותו, שהוא סבור שהסחורה שוה המקח הזה, או שאר אמתלאות שעי\"ז כהיתירא דמיא להו. (לד) אין לומר לו. וזה איסורא הוא, ולא מדה טובה בעלמא. ומאי דמשמע מלשון הגמרא דכתובות (י\"ז ע\"א) מכאן אמרו מי שלקח מקח רע מן השוק וכו' מכאן אמרו חכמים וכו' דמשמע דמדה טובה בעלמא היא, זה אינו, דשם הלא איירי מן השוק שמתקבצים שם הרבה אנשים, ולא שייך בזה רכילות, דעל מי יכניס שנאה בלבו, כי מסתמא לא ידע ממי קנה, (דאם ידע ממי קנה, הרי היה צריך לגלות לו האמת כדי שיוציא את אונאתו או להחזיר את המקח וכמ\"ש בפנים, ובהכי אתי שפיר דדקדקה הגמרא מן השוק), משא\"כ בעניננו דהלוקח מכיר את המוכר, ובסיפורו יכניס שנאה בלבו עליו, אסור מן הדין. אם לא שהוא משער בקונה, שאם לא יגלה לו האמת יכנס עוד הפעם לאותה החנות וירמהו החנוני, צריך לגלות לו כיון שנשלמו שאר הפרטים. (לה) בעצה אחרת. פירוש, דיוכל לסבב שיתגלה לו ממילא ולא יצטרך לספר לו, יעשה כן ולא יגלה לו. והראיה מסנהדרין (י\"א ע\"א) וכי דילטור אני, לך הטל גורלות. וכדלעיל בחלק א' בכלל י' ס\"ק י\"א עי\"ש. וזו העצה אינה שייכת רק בענינים שאיירינן בכלל זה ובחלק א' כלל י'. אבל בכל שאר עניני לשה\"ר ורכילות, הכל אסור, בין אם מספר לו בפירוש ובין אם מסבב לזה, וכדלעיל בחלק א' כלל א' ס\"ח ובכלל ג' ס\"ד עי\"ש. (באר מים חיים)",
    "char_count": 2551,
    "word_count": 500
  },
  {
    "id": 175,
    "type": "rechilut",
    "klal": "כלל ט",
    "seif": "יג",
    "title": "כלל ט - סעיף יג",
    "content": "<< ·  חפץ חיים - הלכות רכילות ט · יג · >> לוח יומי: שנה פשוטה - כ\"ג טבת, כ\"ג אייר, כ\"ג אלול. שנה מעוברת - ג' שבט, י\"ב אייר, כ\"ב אלול. כל זה דברנו, אם הוא מכיר להמתאנה בטבעו, שכאשר יודע לו האמת מהאונאה, לא יעשה לו שום דבר מעצמו, רק יתבענו לבית דין ויעשה על פי דין תורה. אבל אם מכירו בטבעו, שכאשר יודע לו מזה, יעשה דין לעצמו ויתפסנו, או שיחזיר לו הסחורה, או לא ישלים לו המעות, שנשאר חיב לו בלי שום בית דין, יש לזהר מלגלות לו, כי כדי שינצל מעצם דבור האסור, צריך לזה עוד שלשה פרטים: א) שיהיה ידוע ענין זה של אונאה, דהינו, מה שהונה אותו, למספרים עצמם. לא כן אם שמעו מפי אחרים, שיש אונאה במקח הזה, (לו) אסורים לומר לו. ב) שיהיו (לז) המספרים שנים. ג) שלא יסבב הזק להמאנה על פי דבורם, יותר מכפי הדין שהיה יוצא על ידם בבית דין. אבל אם (לח) מכירין את טבעו של המתאנה, שיפסיד להמאנה יותר מכפי הדין, ולא יצית דינא אחר כך להמאנה, אסור לגלות לו בכל גוני. ועם החמשה פרטים הראשונים יש בסך הכל שמונה פרטים, ואינו מצוי שיתקבצו כלם, ואפלו אם יתקבצו, אינו מועיל, רק להנצל מעצם דבור האסור, אבל על כל פנים ממסיע ידי עוברי עברה לא נפיק {לא יצא}, שעל פי דין אסור לו להשומע לעשות מעשה על פי דבורם, אפלו אם ספרו לו הרבה אנשים, כל זמן שלא העידו עליו בבית דין, והרשוהו בית דין לעשות כן, כמבאר לעיל בכלל ו' סעיף ט' וי'. על כן יש לזהר מאד מלגלות לאיש, שטבעו לעשות דין בעצמו בלי רשות מבית דין, ועין לעיל בסעיף ו'. ועתה אחי ראה גם ראה, איך, שבעונותינו הרבים, כמה וכמה אנשים נכשלין בזה מאד, שכאשר אחד לוקח סחורה מחנות, וקנה אותה במשיכה כדין, ומראה לחברו, אם שוה המקח ששלם או לא, לא די שאינו משבחו, עוד הוא מגנהו לומר: כי רמה אותך מאד. ואינו מדקדק על עצמו בשעת מעשה לידע היטב את מקחה, כפי מה שהיא נמכרת עתה בשוק, כי כמה פעמים משתנה השער בזמן קצר. וגם לידע כמה הונה אותו, אם יש בו שעור אונאה על פי דין תורה. וגם מתי הונה אותו, כי אולי כבר עבר השעור, כדי שיראה לתגר ולקרובו, וללא תועלת יהיה, רק בדבריו יכניס שנאה חזקה בלבו על השכנגדו, והוא רוכל ממש, שטוען דברים מזה לזה. והרבה פעמים ארע, שמשנאה דבר עליו, ונתברר אחר כך, כי שוה המעות שנתן בעדו. והרבה פעמים ארע מזה הפסד מעות להשכנגדו, כי יסיתהו לאמר: לך החזר לו הסחורה וטרוף אותה בפניו, ואם אתה מתביש בעצמך, שלח אותה לו על ידי אחר, ואם לא ירצה לקבלה ממך, לא תשלם לו המעות שאתה חיב לו לסחורה זו או מכבר, (וכמה פעמים הוא זה שלא כדין, וגזל ועשק ממש הוא), וכשהוא מביא את הסחורה למוכר, והמוכר אינו רוצה לקבל ממנו, באמרו, שהוא מפסידו שלא כדין תורה, באים לידי מריבה ונאצות גדולות אחד לחברו. ראה, כמה רעות עשה הרוכל הזה: שעבר על לאו ד\"לא תלך רכיל בעמיך\", (אם אינו מדקדק על עצמו במה שכתבנו לעיל), ועל \"לפני עור לא תתן מכשול\", שיעץ לחברו להחזיר לו הסחורה שלא כדת או שאר הפסדים, ולבוא על ידו לידי מחלקת, לעבר על לאו ד\"לא תונו איש את עמיתו\", ולכמה לאוין אחרים, שיוצאים על ידי מחלקת, רחמנא ליצלן. ואם כן מה מאד ראוי לזהר, שלא להתערב בענינים כאלו, אם לא שיתבונן היטב בכל מה שכתבנו לעיל, ואז יהיה ה' בעזרו, שלא יבוא שום מכשול על ידו. (לו) אסורין לומר לו. אפילו בשנים וכל שכן ביחיד. דכיון דהשומע דבר כזה אסור על פי דין להאמין בהחלטה שדבר זה אמת הוא, אפילו שמע מהרבה אנשים, כל זמן שלא העידו עליו בב\"ד שהונה אותו, וכמו שמבואר בכלל ז' בחלק א' דאיסור קבלת לשה\"ר הוא אפילו אם שמע מהרבה אנשים, ורק לחוש מותר. (ואין להתיר להאמין מטעם מילתא דעבידא לאיגלויי לא משקרי אינשי, דנראה דלא שייך כלל זה כי אם בעד אחד שהעיד על אשה שמת בעלה. וכן ביבמות (ע\"ז ע\"א) בגמרא שאני התם דהא שמואל וב\"ד קיים ועי' ברש\"י שם, וכן בקידושין (מ\"ד ע\"א) כמן ימא לטיגני ועי' בתוס' שם, וכן בר\"ה (כ\"ב ע\"ב) קדשוה לירחא וכו'. דשם אם שקר הוא, עביד מאוד לאיגלויי השקר, דאין דרך לו לנטות ימין ושמאל. מה שאין כן הכא, אפילו אם באמת שקר אמר, דבקיאים ישומו אותה שהיא שוה יותר, עדיין יאמר שלפי דעתו איננה שוה יותר. וגם מטעם זה אין שייכת כאן ג\"כ הסברא דשלח ואחוי בקידושין (ס\"ו ע\"ב) עי\"ש, דדוקא במקוה ובעל מום שחסרונו ניכר לכל בזה אין שייך שישקר דעשוי מאוד להתברר משא\"כ בעניננו) וכל שכן דאסור לספר לאחרים במקום שמשער שעי\"ז יבא הפסד להנידון. ועוד דכבר ביארנו דכיון דעל פי דין עד מפי עד הוא, ולא יהיה כח בדבריהן להוציא ממנו ממון בבית דין עי\"ז, ממילא אין להם רשות לסבב הפסד בדבריהן. וכל זה אפילו אם אותן שסיפרו להן הם בקיאין בשומא, דאי לאו הכי אין אנו צריכין לכל הסברות שכתבנו. (לז) המספרין שנים. כיון שיסובב ע\"י דבריהן הפסד ממש, וכמו שביארנו לעיל בס\"ק י\"ז כמה ראיות לזה שאין רשות לאדם לסבב בדיבורו דבר שבבית דין לא היה מועיל דיבורו שיסובב דבר זה, וא\"כ אם היה מעיד עליו בבית דין ביחידי שהונה אותו בודאי לא היו בית דין מפסידים עי\"ז להמאנה. ודע דפרט זה אין שייך רק בסחורה שאין מצויין לה בקיאים במקום הזה, שיתברר עי\"ז שהונה אותו, לפיכך אסור ביחידי לגלות להמתאנה את הונאתו כיון דעי\"ז יפסיד ממון לשכנגדו, אבל אם הוא טעות דגלוי לכל, וממילא כשהיה בא עמו לבית דין היה הדין עמו, מותר לספר לו אף ביחידי, דבאמירת המספר לא נעשה לו היזק, דכשהיה בא עמו לדין היה ג\"כ יוצא חייב. וזה אינו מועיל רק להנצל מעצם דיבור האסור, ולא חסרנו בזה רק פרט דשנים, אבל כל שאר הפרטים והסברות שנזכרים בענין זה שייכים גם בזה. (לח) מכירין את טבעו. וביותר מצוי דין זה באיש שמכירין אותו מכבר שבכמה מקומות נשאר חייב לסחורה, והוא לוה רשע ולא ישלם, ולהחנוני הזה נשאר חייב ג\"כ לסחורה, וידוע הוא שלאיש כזה אם אחד יאמר לו שפלוני הונה אותך, יגרע לו עבור זה כפלי כפלים בלי שום טענה ומענה, לאנשים כאלו בודאי אסורין לגלות שום ענין. (באר מים חיים)",
    "char_count": 4940,
    "word_count": 983
  },
  {
    "id": 176,
    "type": "rechilut",
    "klal": "כלל ט",
    "seif": "יד",
    "title": "כלל ט - סעיף יד",
    "content": "<< ·  חפץ חיים - הלכות רכילות ט · יד · >> לוח יומי: שנה פשוטה - כ\"ד טבת, כ\"ד אייר, כ\"ד אלול. שנה מעוברת - ד' שבט, י\"ג אייר, כ\"ג אלול. אם (לט) נעשה דבר לראובן שלא כהגן, אך לא נודע לו, מי עשה לו את הדבר. ובא ראובן זה ושאל לשמעון: מי עשה לי את הדבר הזה? אף שהוא מבין, שראובן חושדו בזה, אסור לגלות לו את שם העושה, אף שהוא ראה בעצמו. רק ישיב לו: אני לא עשיתי את הדבר * , (אם לא שהוא דבר אשר אפלו אם לא היה חושדו כלל בזה ולא היה שואלו, היה גם כן צריך לספר לו מעצמו, כגון שנשלמו בו כל הפרטים הנ\"ל בתחלת הסימן, וכמו שכתבנו לעיל בסעיף ז'), וכמו שנתבאר לעיל בחלק א' בכלל י' בסעיף י\"ז לענין לשון הרע, ועין שם היטב, כי כל הסברות הנזכרות שם במקור החיים ובבאר מים חיים, בין לענין דינא ובין לענין לצאת ידי שמים, שיך גם בזה. * הגה\"ה: אך יש לזהר, שלא להורות קלא מזה הדין לענין אם היה הוא גם כן מן המנויין, כגון, לפי מה שמצוי בענין טובי העיר, שיושבים ומעינים בדבר הנהגת אנשי העיר, אפלו אם הוא לא הסכים עמהם בענין זה, ולפי דעתו שלא כהגן הוא מה שהסכימו בענין ההוא נגד ראובן, אך הם רבו עליו ובטלו את דעתו. ואחר כך בא ראובן ושואלו, אם גם ידו היתה בענין זה, אף שראובן חושדו בזה, אף על פי כן (מ) אסור לו מן הדין להשיב, אפלו בלשון: אני לא עשיתי את הדבר הזה, וכל שכן לגלות בפרוש את שמם, ורוכל מקרי עבור זה, וכמו שבארנו לעיל בחלק א' כלל ב' סעיף י\"א, עין שם היטב. (הגהה) (לט) נעשה דבר. עי' לעיל בחלק א' בכלל י' בסי\"ז בבמ\"ח ותדע את הדין הזה ומקורו בכל פרטיו, כי כל הסברות ששייכים שם דאיירינן לענין לשה\"ר שייך גם בעניננו לענין רכילות. (מ) אסור לו. מקור לזה עיין לעיל בחלק א' כלל ב' סי\"א בבמ\"ח. (באר מים חיים)",
    "char_count": 1478,
    "word_count": 316
  },
  {
    "id": 177,
    "type": "rechilut",
    "klal": "כלל ט",
    "seif": "טו",
    "title": "כלל ט - סעיף טו",
    "content": "<< ·  חפץ חיים - הלכות רכילות ט · טו ועתה נבוא לבאר מה שנכשלין בזה הרבה אנשים, ואציר ציור אחד, וממנו יקיש המשכיל לכל כיוצא בזה. לפי מה שמצוי, שאחד מביא סחורה לעיר למכר, ובאים אצלו קונים הרבה, ורגיל מאד, שמי שאין לו מעות בשעת מעשה, הוא בורר סחורה ומבקש מהמוכר, שלא ימכר את הסחורה לאחר, כי הוא ילך ויביא לו מעות, ובתוך כך באים אצלו קונים אחרים ומפצירים בו הרבה, שימכר להם אותה הסחורה שברר הראשון, ונתרצה להם. ואחר כך כשבא הראשון ומבקש מאתו, שיתן לו את הסחורה שברר מתחלה, הוא משיבו: פלוני בא, ולא הייתי רוצה לתת לו, והשליך את המעות ולקח את הסחורה, ובעל כרחי נתרציתי לו, שלא הייתי רוצה להתקוטט עמו. כגון זה, עבר על לאו גמור ד\" לא תלך רכיל בעמיך \", הגם (מא) שעולה גדולה עשה אותו, שהפציר לתת לו את הסחורה שברר הראשון, מכל מקום, כיון (מב) שמכר לו וקבל המעות מאתו, בודאי מכירה גמורה היא, ולא תצא שום תועלת, מזה שיגלה לו שם המפציר, רק שיכניס לו שנאה בלבו עליו, וזו היא רכילות גמורה, וכנ\"ל בכלל א' סעיף ג', וזה הדין דומה בכל פרטיו לסעיף י\"ד הנ\"ל. ומכל שכן לפי מה שמצוי כמה פעמים, שלא הפציר בו השני הזה כל כך ולא הודיעו שפסק על הסחורה הזו עם אחר, ורק לטובת עצמו מכר לו את הסחורה הזו (מג) באיזה טעם שהיה לו, וכדי שלא יהיה לקונה הראשון תרעומות עליו, שיאמר עליו, שהוא משנה בדבריו, הוא מסיר העולה מעצמו ונותנה על חברו, בודאי הוא עון גדול עד מאד, כי הוא בכלל מוציא שם רע, ושיך בו כל הלאוין והעשין המבארין לעיל בפתיחה. וצריך לזהר מאד בענין כזה, שלא לגלות לו שם הלוקח השני שלקח הסחורה, אפלו אם ירצה המוכר הזה להמשיך העולה על עצמו, ולומר: אני הוא ששגגתי בענין הזה, כי הוא לא ידע מזה, שאתה פסקת עמי מתחלה. כי רגיל הוא מאד, שאפלו באפן זה יכניס שנאה בלבו על הלוקח השני, שיחשב עליו שהוא ירד לחייו. רק ישיב לו המוכר סתם: אני מכרתיה בשגגה לאחר. ודע דכל מה שכתבנו בספר זה מענין גדל הזהירות מעון לשון הרע, הינו למי שהוא עדין בכלל \" עמיתך \". אבל באותן האנשים, הכופרים בתורת ה', אפלו רק באות אחת, והמלעיגים מדברי חז\"ל, מצוה לפרסם דעתם הכוזבת לעיני הכל ולגנותם, כדי שלא ילמדו ממעשיהם הרעים. תמו הכללים מהלכות אסורי לשון הרע ורכילות. באר מים חיים [ עריכה ] (מא) שעולה גדולה. עיין ב חושן משפט בסימן רל\"ז בדין עני המהפך בחררה. (מב) שמכר לו וקיבל וכו'. תפשתי דבר המצוי, והוא הדין אם היה באופן שנקנה לו אפילו בלא קבלת המעות עתה. ויותר נראה פשוט שאפילו אם המוכר הזה עייל ונפיק אזוזא, ולוקח השני הזה הלך להביא מעות, גם כן לא יגלה זה לראשון. כיון דאם יביא זה השני מעות בתוך הזמן שהגביל, יקנה את הסחורה למפרע במשיכה שמשך אותה מתחלה לתוך ביתו כמו שמבואר בחושן משפט, אם כן ממילא לעת עתה לא תצא שום תועלת מהגילוי ההוא שהוא מגלה לו את שם השני רק רכילות בעלמא. (מג) מאיזה טעם. פעמים מצד שהקונה השני הוא ממיודעיו ומכיריו, ופעמים מצד שהקונה השני הוא רוצה לקנות אצלו עוד הרבה סחורות אחרות בצירוף סחורה זו, או שנותן לו המקח יותר מהראשון, ושאר סיבות אשר עי\"ז הוא מתרצה בעצמו למכור אותה קודם שיבוא הראשון. (באר מים חיים) תמו הכללים מהלכות אסורי לשון הרע ורכילות.",
    "char_count": 2712,
    "word_count": 533
  }
]